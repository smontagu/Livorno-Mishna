\tractatehead{מסכת ערכין}{arachin}

\perek{הַכֹּל}{מַעֲרִיכִין וְנֶעֱרָכִין\hdot
נוֹדְרִים וְנִדָּרִים\hdot
כֹּהֲנִים וּלְוִיִּם וְיִשְׂרָאֵלִים נָשִׁים וַעֲבָדִים\hdot
טוֹמְטוֹם וְאַנְדְרוֹגִינוֹס\hdot
נוֹדְרִים וְנִדָּרִים\hdot
וּמַעֲרִיכִין\hdot
אֲבָל לֹא נֶעֱרָכִין\hdot
שֶׁאֵינוֹ נֶעֱרָךְ אֶלָּא זָכָר וַדָּאי\hdot
וּנְקֵבָה וַדָּאִית\hdot
חֵרֵשׁ שׁוֹטֶה וְקָטָן נִדָּרִין וְנֶעֱרָכִין\hdot
אֲבָל לֹא נוֹדְרִין וְלֹא מַעֲרִיכִין\hdot
מִפְּנֵי שֶׁאֵין בָּהֶם דַּעַת\hdot
פָּחוּת מִבֶּן חֹדֶשׁ נִדָּר אֲבָל לֹא נֶעֱרָךְ׃}

\halacha{הַנָּכְרִי רִבִּי מֵאִיר אוֹמֵר נֶעֱרָךְ אֲבָל לֹא מַעֲרִיךְ\hdot
רִבִּי יְהוּדָה אוֹמֵר מַעֲרִיךְ אֲבָל לֹא נֶעֱרָךְ\hdot
זֶה וְזֶה מוֹדִים שֶׁנּוֹדְרִין וְנִדָּרִין׃}

\halacha{הַגּוֹסֵס וְהַיּוֹצֵא לִיהָרֵג\hdot
לֹא נִדָּר וְלֹא נֶעֱרָךְ\hdot
רִבִּי חֲנַנְיָא בֶן עֲקִיבָא אוֹמֵר נֶעֱרָךְ\hdot
מִפְּנֵי שֶׁדָּמָיו קְצוּבִים\hdot
אֲבָל אֵינוֹ נִדָּר מִפְּנֵי שֶׁאֵין דָּמָיו קְצוּבִין\hdot
רִבִּי יוֹסֵי אוֹמֵר נוֹדֵר וּמַעֲרִיךְ וּמַקְדִּישׁ\hdot
וְאִם הִזִּיק חַיָּב בְּתַשְׁלוּמִין׃}

\halacha{הָאִשָּׁה שֶׁהִיא יוֹצְאָה לִיהָרֵג\hdot
אֵין מַמְתִּינִין לָהּ עַד שֶׁתֵּלֵד\hdot
יָֽשְׁבָה עַל הַמַּשְׁבֵּר מַמְתִּינִין לָהּ עַד שֶׁתֵּלֵד\hdot
הָאִשָּׁה שֶׁנֶּהֶרְגָה נֶהֱנִין בִּשְׂעָרָהּ\hdot
בְּהֵמָה שֶׁנֶּהֶרְגָה אֲסוּרָה בַהֲנַיַּה׃}

\perek{אֵין}{נֶעֱרָכִין פָּחוּת מִסֶּלַע\hdot
וְלֹא יוֹתֵר עַל חֲמִשִּׁים סֶלַע\hdot
כֵּיצַד\hdot
נָתַן סֶלַע וְהֶעֱשִׁיר\hdot
אֵינוֹ נוֹתֵן כְּלוּם\hdot
פָּחוּת מִסֶּלַע וְהֶעֱשִׁיר\hdot
נוֹתֵן חֲמִשִּׁים סֶלַע\hdot
הָיוּ בְיָדָיו חֲמֵשׁ סְלָעִים\hdot
רִבִּי מֵאִיר אוֹמֵר אֵינוֹ נוֹתֵן אֶלָּא אֶחַת\hdot
וַחֲכָמִים אוֹמְרִים נוֹתֵן אֶת כֻּלָּם\hdot
אֵין בַּעֲרִיכִין פָּחוּת מִסֶּלַע\hdot
וְלֹא יוֹתֵר עַל חֲמִשִּׁים סֶלַע\hdot
אֵין פֶּתַח בַּטּוֹעָה פָּחוּת מִשִּׁבְעַה וְלֹא יוֹתֵר עַל שִׁבְעָה עָשָׂר\hdot
אֵין בַּנְּגָעִים פָּחוּת מִשָּׁבוּעַ אֶחָד\hdot
וְלֹא יוֹתֵר עַל שְׁלֹשָׁה שָׁבוּעוֹת׃}

\halacha{אֵין פּוֹחֲתִין מֵאַרְבָּעָה חֳדָשִׁים הַמְּעֻבָּרִים בַּשָּׁנָה\hdot
וְלֹא נִרְאֶה יוֹתֵר עַל שְׁמוֹנָה\hdot
שְׁתֵּי הַלֶּחֶם נֶאֱכָלוֹת אֵין פָּחוּת מִשְּׁנַיִם וְלֹא יוֹתֵר עַל שְׁלֹשָׁה\hdot
לֶחֶם הַפָּנִים נֶאֱכָל\hdot
אֵין פָּחוּת מִתִּשְׁעָה\hdot
וְלֹא יוֹתֵר עַל אַחַד עָשָׂר\hdot
קָטָן נִמּוֹל אֵין פָּחוּת מִשְּׁמוֹנָה\hdot
וְלֹא יוֹתֵר עַל שְׁנֵים עָשָׂר׃}

\halacha{אֵין פּוֹחֲתִין מֵעֶשְׂרִים וְאַחַת תְּקִיעוֹת בַּמִּקְדָּשׁ\hdot
וְלֹא מוֹסִיפִין עַל אַרְבָּעָה וּשְׁמוֹנֶה\hdot
אֵין פּוֹחֲתִין מִשְּׁנֵי נְבָלִין\hdot
וְלֹא מוֹסִיפִין עַל שִׁשָּׁה\hdot
אֵין פּוֹחֲתִין מִשְּׁנֵי חֲלִילִין\hdot
וְלֹא מוֹסִיפִין עַל שְׁנֵים עָשָׂר\hdot
וּבִשְׁנֵים עָשָׂר יוֹם בַּשָּׁנָה\hdot
הֶחָלִיל מַכֶּה לִפְנֵי הַמִּזְבֵּחַ\hdot
בִּשְׁחִיטַת פֶּסַח רִאשׁוֹן\hdot
וּבִשְׁחִיטַת פֶּסַח שֵׁנִי\hdot
וּבְיוֹם טוֹב רִאשׁוֹן שֶׁל פֶּסַח\hdot
וּבְיוֹם טוֹב שֶׁל עֲצֶרֶת\hdot
וּבִשְׁמוֹנַת יְמֵי הֶחָג\hdot
וְלֹא הָיָה מַכֶּה בַּאֲבוּב שֶׁל נְחֹשֶׁת\hdot
אֶלָּא בַּאֲבוּב שֶׁל קָנֶה\hdot
מִפְּנֵי שֶׁקּוֹלוֹ עָרֵב\hdot
וְלֹא הָיָה מַחֲלִיק אֶלָּא בַאֲבוּב יְחִידִי\hdot
מִפְּנֵי שֶׁהוּא מַחֲלִיק יָפֶה׃}

\halacha{וְעַבְדֵּי כֹהֲנִים הָיוּ\hdot
דִּבְרֵי רִבִּי מֵאִיר\hdot
רִבִּי יוֹסֵי אוֹמֵר מִשְׁפְּחוֹת בֵּית הַפְּגָרִים\hdot
וּבֵית צִפַּרְיָה וּמַאֲמָאוֹם הָיוּ מַשִּׂיאִין לַכְּהוּנָה\hdot
רִבִּי חֲנִינָא בֶן אַנְטִיגְנוֹס אוֹמֵר לְוִיִּם הָיוּ׃}

\halacha{אֵין פּוֹחֲתִין מִשִּׁשָּׁה טְלָאִים הַמְּבֻקָּרִין בְּלִשְׁכַּת הַטְּלָאִים\hdot
כְּדֵי לְשַׁבָּת וּשְׁנֵי יָמִים טוֹבִים שֶׁל רֹאשׁ הַשָּׁנָה\hdot
וּמוֹסִיפִין עַד לְעוֹלָם\hdot
אֵין פּוֹחֲתִין מִשְּׁתֵּי חֲצוֹצְרוֹת\hdot
וּמוֹסִיפִין עַד לְעוֹלָם\hdot
אֵין פּוֹחֲתִין מִתִּשְׁעָה כִנּוֹרוֹת\hdot
וּמוֹסִיפִין עַד לְעוֹלָם\hdot
וְהַצִּלְצָל לְבָד׃}

\halacha{אֵין פּוֹחֲתִין מִשְּׁנֵים עָשָׂר לְוִיִּם עוֹמְדִים עַל הַדּוּכָן\hdot
וּמוֹסִיפִין עַד לְעוֹלָם\hdot
אֵין קָטָן נִכְנָס לָעֲזָרָה וְלַעֲבוֹדָה\hdot
אֶלָּא בְּשָׁעָה שֶׁהַלְוִיִּם עוֹמְדִים בַּשִּׁיר\hdot
וְלֹא הָיוּ אוֹמְרִים בְּנֵבֶל וְכִנּוֹר\hdot
אֶלָּא בַּפֶּה\hdot
כְּדֵי לִתֵּן תֶּבֶל בַּנְּעִימָה\hdot
רִבִּי אֱלִיעֶזֶר בֶּן יַעֲקֹב אוֹמֵר אֵין עוֹלִין לְמִנְיָן\hdot
וְאֵין עוֹמְדִים עַל הַדּוּכָן\hdot
אֶלָּא בָּאָרֶץ הָיוּ עוֹמְדִים\hdot
וְרָאשֵׁיהֶן מִבֵּין רַגְלֵי הַלְוִיִּם\hdot
וְצוֹעֲרֵי הַלְוִיִּם הָיוּ נִקְרָאִים׃}

\perek{יֵשׁ}{בָּעֲרָכִין לְהָקֵל וּלְהַחְמִיר\hdot
בִּשְׂדֵה אֲחוּזָה לְהָקֵל וּלְהַחְמִיר\hdot
בְּשׁוֹר הַמּוּעָד שֶׁהֵמִית אֶת הָעֶבֶד לְהָקֵל וּלְהַחְמִיר\hdot
בָּאוֹנֵס וּבַמְּפַתֶּה וּבְמוֹצִיא שֵׁם רָע לְהָקֵל וּלְהַחְמִיר\hdot
יֵשׁ בָּעֲרָכִין לְהָקֵל וּלְהַחְמִיר\hdot
כֵּיצַד\hdot
אֶחָד שֶׁהֶעֱרִיךְ אֶת הַנָּאֶה שֶׁבְּיִשְׂרָאֵל\hdot
וְאֶת הַכָּעוּר שֶׁבְּיִשְׂרָאֵל\hdot
נוֹתֵן חֲמִשִּׁים סֶלַע\hdot
וְאִם אָמַר הֲרֵי דָמָיו עָלַי\hdot
נוֹתֵן אֶת שִׁוּוּיוֹ׃}

\halacha{בִּשְׂדֵה אֲחוּזָה לְהָקֵל וּלְהַחְמִיר כֵּיצַד\hdot
אֶחָד הַמַּקְדִּישׁ בְּחוֹלַת הַמָּחוֹז\hdot
וְאֶחָד הַמַּקְדִּישׁ בְּפַרְדְּסוֹת סָבַסְטִי\hdot
נוֹתֵן בְּזֶרַע חֹמֶר שְׂעוֹרִים חֲמִשִּׁים שֶׁקֶל כֶּסֶף\hdot
וּבִשְׂדֵה מִקְנָה נוֹתֵן אֶת שִׁוּוּיוֹ\hdot
רִבִּי אֱלִיעֶזֶר אוֹמֵר אֶחָד שְׂדֵה אֲחוּזָה\hdot
וְאֶחָד שְׂדֵה מִקְנָה\hdot
מַה בֵּין שְׂדֵה אֲחוּזָה לִשְׂדֵה מִקְנָה\hdot
אֶלָּא שֶׁבִּשְׂדֵה אֲחוּזָה\hdot
נוֹתֵן חֹמֶשׁ\hdot
וּבִשְׂדֵה מִקְנָה\hdot
אֵינוֹ נוֹתֵן חֹמֶשׁ׃}

\halacha{בְּשׁוֹר הַמּוּעָד שֶׁהֵמִית אֶת הָעֶבֶד לְהָקֵל וּלְהַחְמִיר\hdot
כֵּיצַד\hdot
אֶחָד שֶׁהֵמִית אֶת הַנָּאֶה שֶׁבָּעֲבָדֵים וְאֶת הַכָּעוּר שֶׁבָּעֲבָדִים\hdot
נוֹתֵן שְׁלֹשִׁים סֶלַע\hdot
הֵמִית בֶּן חוֹרִין נוֹתֵן שִׁוּוּיוֹ\hdot
חָבַל בַּזֶּה וּבַזֶּה מְשַׁלֵּם נֶזֶק שָׁלֵם׃}

\halacha{בָּאוֹנֵס וּבַמְּפַתֶּה וּבְמוֹצִיא שֵׁם רָע לְהָקֵל וּלְהַחְמִיר
כֵּיצַד\hdot
אֶחָד שֶׁאָנַס וּפִתָּה אֶת הַגְּדוֹלָה שְׁבַּכְּהוּנָה\hdot
וְאֶת הַקְּטַנָּה שֶׁבְּיִשְׂרָאֵל\hdot
נוֹתֵן חֲמִשִּׁים סֶלַע\hdot
וְהַבֹּשֶׁת וְהַפְּגָם\hdot
הַכֹּל לְפִי הַמְּבַיֵּשׁ וְהַמִּתְבַּיֵּשׁ׃}

\halacha{בַּמּוֹצִיא שֵׁם רָע לְהָקֵל וּלְהַחְמִיר\hdot
כֵּיצַד\hdot
אֶחָד שֶׁהוֹצִיא שֵׁם רָע עַל הַגְּדוֹלָה שְׁבַּכְּהוּנָה\hdot
וְעַל הַקְּטַנָּה שֶׁבְּיִשְׂרָאֵל\hdot
נוֹתֵן מֵאָה סֶלַע\hdot
נִמְצָא הָאוֹמֵר בְּפִיו\hdot
חָמוּר מִן הָעוֹשֶׂה מַעֲשֶׂה\hdot
שֶׁכֵּן מָצִינוּ שֶׁלֹּא נֶחְתַּם גְּזַר דִּין עַל אֲבוֹתֵינוּ בַמִּדְבָּר\hdot
אֶלָּא עַל לְשׁוֹן הָרָע\hdot
שֶׁנֶּאֱמַר וַיְּנַסּוּ אוֹתוֹ זֶה עֶשֶׂר פְּעָמִים\hdot
וְלֹא שָֽׁמְעוּ בְקוֹלִי׃}

\perek{הַשָּׂגַת}{יָד בַּנּוֹדֵר\hdot
וְהַשָּׁנִים בַּנִּדָּר\hdot
וְהָעֲרָכִים בַּנֶּעֱרָךְ\hdot
וְהָעֵרֶךְ בִּזְמַן הָעֵרֶךְ\hdot
הַשָּׂגַת יָד בַּנּוֹדֵר כֵּיצַד\hdot
עָנִי שֶׁהֶעֱרִיךְ אֶת הֶעָשִׁיר\hdot
נוֹתֵן עֵרֶךְ עָנִי\hdot
וְעָשִׁיר שֶׁהֶעֱרִיךְ אֶת הֶעָנִי\hdot
נוֹתֵן עֵרֶךְ עָשִׁיר׃}

\halacha{אֲבָל בַּקָּרְבָּנוֹת אֵינוֹ כֵן\hdot
הֲרֵי שֶׁאָמַר קָרְבָּנוֹ שֶׁל מְצוֹרָע זֶה עָלַי\hdot
אִם הָיָה מְצוֹרָע עָנִי מֵבִיא קָרְבַּן עָנִי\hdot
עָשִׁיר מֵבִיא קָרְבַּן עָשִׁיר\hdot
רִבִּי אוֹמֵר\hdot
אוֹמֵר אֲנִי אַף בָּעֲרָכִים כֵּן\hdot
וְכִי מִפְּנֵי מָה עָנִי שֶׁהֶעֱרִיךְ אֶת הֶעָשִׁיר\hdot
נוֹתֵן עֵרֶךְ עָנִי\hdot
שֶׁאֵין הֶעָשִׁיר חַיָּב כְּלוּם\hdot
אֲבָל הֶעָשִׁיר שֶׁאָמַר עֶרְכִּי עָלַי\hdot
וְשָׁמַע הֶעָנִי וְאָמַר\hdot
מַה שֶּׁאָמַר זֶה עָלַי\hdot
נוֹתֵן עֵרֶךְ עָשִׁיר\hdot
הָיָה עָנִי וְהֶעֱשִׁיר\hdot
אוֹ עָשִׁיר וְהֶעֱנִי\hdot
נוֹתֵן עֵרֶךְ עָשִׁיר\hdot
רִבִּי יְהוּדָה אוֹמֵר אֲפִילוּ עָנִי וְהֶעֱשִׁיר\hdot
וְחָזַר וְהֶעֱנִי נוֹתֵן עֵרֶךְ עָשִׁיר׃}

\halacha{אֲבָל בַּקָּרְבָּנוֹת אֵינוֹ כֵן\hdot
אֲפִילוּ אָבִיו מֵת וְהִנִּיחַ לוֹ רִבּוֹא סְפִינוֹת בַּיָּם\hdot
וּבָאוּ לוֹ בְּרִבּוֹאוֹת\hdot
אֵין לַהֶקְדֵּשׁ בָּהֶן כְּלוּם׃}

\halacha{שָׁנִים בַּנִּדָּר כֵּיצַד\hdot
יֶלֶד שֶׁהֶעֱרִיךְ אֶת הַזָּקֵן\hdot
נוֹתֵן עֵרֶךְ זָקֵן\hdot
וְזָקֵן שֶׁהֶעֱרִיךְ אֶת הַיֶּלֶד\hdot
נוֹתֵן עֵרֶךְ יֶלֶד\hdot
וַעֲרָכִים בַּנֶּעֱרָךְ כֵּיצַד\hdot
אִישׁ שֶׁהֶעֱרִיךְ אֶת הָאִשָּׁה\hdot
נוֹתֵן עֵרֶךְ אשָּׁה\hdot
וְאִשָּׁה שֶׁהֶעֱרִיךְ אֶת הָאִישׁ\hdot
נוֹתֶנֶת עֵרֶךְ אִישׁ\hdot
וְהָעֵרֶךְ בִּזְמַן הָעֵרֶךְ כֵּיצַד\hdot
הֶעֱרִיכוּ פָּחוּת מִבֶּן חָמֵשׁ\hdot
וְנַעֲשָׂה יוֹתֵר עַל בֶּן חָמֵשׁ\hdot
פָּחוּת מִבֶּן עֶשְׂרִים\hdot
וְנַעֲשָׂה יוֹתֵר עַל בֶּן עֶשְׂרִים\hdot
נוֹתֵן כִּזְמַן הָעֵרֶךְ\hdot
יוֹם שְׁלֹשִׁים כִּלְמַטָּה מִמֶּנּוּ\hdot
שְׁנַת חָמֵשׁ וּשְׁנַת עֶשְׂרִים כִּלְמַטָּה מִמֶּנָּה\hdot
שֶׁנֶּאֱמַר אִם מִבֶּן שִׁשִּׁים שָׁנָה וָמַעְלָה אִם זָכָר\hdot
הֲרֵי אָנוּ לְמֵדִים בְּכֻלָּם מִשְּׁנַת שִׁשִּׁים\hdot
מַה שְּׁנַת שִׁשִּׁים כִּלְמַטָּה מִמֶּנּוּ\hdot
אַף שְׁנַת חָמֵשׁ וּשְׁנַת עֶשְׂרִים כִּלְמַטָּה מִמֶּנָּה\hdot
הֵן\hdot
אִם עָשָׂה שְׁנַת שִׁשִּׁים כִּלְמַטָּה מִמֶּנָּה לְהַחְמִיר\hdot
נַעֲשָׂה שְׁנַת חָמֵשׁ וּשְׁנַת עֶשְׂרִים כִּלְמַטָּה מִמֶּנָּה לְהָקֵל\hdot
תַּלְמוּד לוֹמַר שָׁנָה שָׁנָה לִגְזֵרָה שָׁוָה\hdot
מַה שָּׁנָה הָאֲמוּרָה מִשְּׁנַת שִׁשִּׁים כִּלְמַטָּה מִמֶּנָּה\hdot
אַף שָׁנָה הָאֲמוּרָה מִשְּׁנַת חָמֵשׁ וּשְׁנַת עֶשְׂרִים כִּלְמַטָּה מִמֶּנָּה\hdot
בֵּין לְהָקֵל בֵּין לְהַחְמִיר\hdot
רִבִּי אֶלְעָזָר אוֹמֵר עַד שֶׁיִּהְיוּ יְתֵרוֹת עַל הַשָּׁנִים חֹדֶשׁ וְיוֹם אֶחָד׃}

\perek{הָאוֹמֵר}{מִשְׁקָלִי עָלַי נוֹתֵן מִשְׁקָלוֹ\hdot
אִם כֶּסֶף כֶּסֶף\hdot
אִם זָהָב זָהָב\hdot
מַעֲשֶׂה בְּאִמָּהּ שֶׁל יִרְמִטְיָה שֶׁאָֽמְרָה מִשְׁקַל בִּתִּי עָלַי\hdot
וְעָֽלְתָה לִירוּשָׁלַיִם\hdot
וּשְׁקָלוּהָ וְנָֽתְנָה מִשְׁקָלָהּ זָהָב\hdot
מִשְׁקַל יָדִי עָלַי\hdot
רִבִּי יְהוּדָה אוֹמֵר מְמַלֵּא חָבִית מַיִם\hdot
וְמַכְנִיסָה עַד מַרְפֵּקוֹ\hdot
וְשׁוֹקֵל מִבְּשַׂר חֲמוֹר וְגִידִין וַעֲצָמוֹת\hdot
וְנוֹתֵן לְתוֹכָהּ עַד שֶׁתִּתְמַלֵּא\hdot
אָמַר רִבִּי יוֹסֵי וְכִי הֵיאַךְ אֶפְשַׁר לְכַוֵּין בָּשָׂר כְּנֶגֶד בָּשָׂר\hdot
וַעֲצָמוֹת כְּנֶגֶד עֲצָמוֹת\hdot
אֶלָּא שָׁמִין אֶת הַיָּד כַּמָּה הִיא רְאוּיָה לִשְׁקוֹל׃}

\halacha{דְּמֵי יָדִי עָלַי\hdot
שָׁמִין אוֹתוֹ כַּמָּה הוּא שָׁוֶה בַּיָּד\hdot
וְכַמָּה הוּא שָׁוֶה בְּלֹא יָד\hdot
זֶה חֹמֶר בַּנְּדָרִים מִבַּעֲרָכִין\hdot
וְחֹמֶר בָּעֲרָכִין מִבַּנְּדָרִים\hdot
כֵּיצַד הָאוֹמֵר עֶרְכִּי עָלַי וּמֵת\hdot
יִתְּנוּ הַיּוֹרְשִׁין\hdot
דָּמַי עָלַי וּמֵת\hdot
לֹא יְתְּנוּ הַיּוֹרְשִׁין\hdot
שֶׁאֵין דָּמִים לַמֵּתִים\hdot
עֵרֶךְ יָדִי וְעֵרֶךְ רַגְלִי עָלַי לֹא אָמַר כְּלוּם\hdot
עֵרֶךְ רֹאשִׁי וְעֵרֶךְ כְּבֵדִי עָלַי\hdot
נוֹתֵן עֵרֶךְ כֻּלּוֹ\hdot
זֶה הַכְּלָל\hdot
דָּבָר שֶׁהַנְּשָׁמָה תְּלוּיָה בוֹ\hdot
נוֹתֵן עֵרֶךְ כֻּלּוֹ׃}

\halacha{חֲצִי עֶרְכִּי עָלַי\hdot
נוֹתֵן חֲצִי עֶרְכּוֹ\hdot
עֵרֶךְ חֶצְיִי עָלַי\hdot
נוֹתֵן עֵרֶךְ כֻּלּוֹ\hdot
חֲצִי דָמַי עָלַי נוֹתֵן חֲצִי דָמָיו\hdot
דְּמֵי חֶצְיִי עָלַי\hdot
נוֹתֵן דְּמֵי כֻלּוֹ\hdot
זֶה הַכְּלָל\hdot
דָּבָר שֶׁהַנְּשָׁמָה תְּלוּיָה בוֹ\hdot
נוֹתֵן דְּמֵי כֻלּוֹ׃}

\halacha{הָאוֹמֵר עֶרְכּוֹ שֶׁל פְּלוֹנִי עָלַי\hdot
מֵת הַנּוֹדֵר וְהַנִּדָּר\hdot
יִתְּנוּ הַיּוֹרְשִׁין\hdot
דָּמָיו שֶׁל פְּלוֹנִי עָלַי\hdot
מֵת הַנּוֹדֵר\hdot
יִתְּנוּ הַיּוֹרְשִׁין\hdot
מֵת הַנִּדָּר\hdot
לֹא יִתְּנוּ הַיּוֹרְשִׁין\hdot
שֶׁאֵין דָּמִים לַמֵּתִים׃}

\halacha{שׁוֹר זֶה עוֹלָה\hdot
וּבַיִת זֶה קָרְבָּן\hdot
מֵת הַשּׁוֹר וְנָפַל הַבַּיִת\hdot
אֵינוֹ חַיָּב לְשַׁלֵּם\hdot
דְּמֵי שׁוֹר זֶה עָלַי עוֹלָה\hdot
אוֹ (דְמֵי) בַיִת זֶה עָלַי קָרְבָּן\hdot
מֵת הַשּׁוֹר וְנָפַל הַבַּיִת\hdot
חַיָּב לְשַׁלֵּם׃}

\halacha{חַיָּבֵי עֲרָכִין מְמַשְׁכְּנִין אוֹתָן\hdot
חַיָּבֵי חַטָּאוֹת וַאֲשָׁמוֹת אֵין מְמַשְׁכְּנִין אוֹתָן\hdot
חַיָּבֵי עוֹלוֹת וּשְׁלָמִים מְמַשְׁכְּנִין אוֹתָן\hdot
אַף עַל פִּי שֶׁאֵין מִתְכַּפֵּר לוֹ\hdot
עַד שֶׁיִּתְרַצֶּה\hdot
שֶׁנֶּאֱמַר לִרְצוֹנוֹ\hdot
כּוֹפִין אוֹתוֹ עַד שֶׁיֹּאמַר רוֹצֶה אָנִי\hdot
וְכֵן אַתָּה אוֹמֵר בְּגִטֵּי נָשִׁים\hdot
כּוֹפִין אוֹתוֹ עַד שֶׁיֹּאמַר רוֹצֶה אָנִי׃}

\perek{שׁוֹם}{הַיְּתוֹמִים שְׁלֹשִׁים יוֹם\hdot
וְשׁוֹם הַהֶקְדֵּשׁ שִׁשִּׁים יוֹם\hdot
וּמַכְרִיזִין בַּבֹּקֶר וּבָעֶרֶב\hdot
הַמַּקְדִּישׁ נְכָסָיו וְהָֽיְתָה עָלָיו כְּתוּבַת אִשָּׁה\hdot
רִבִּי אֱלִיעֶזֶר אוֹמֵר כְּשֶׁיְּגָֽרְשֶׁנָּה יַדִּיר הֲנָאָה\hdot
רִבִּי יְהוֹשֻׁעַ אוֹמֵר אֵינוֹ צָרִיךְ\hdot
כַּיּוֹצֵא בוֹ אָמַר רַבָּן שִׁמְעוֹן בֶּן גַּמְלִיאֵל אַף הֶעָרָב לָאִשָּׁה בִכְתוּבָתָהּ\hdot
וְהָיָה בַּעְלָהּ מְגָֽרְשָׁהּ יַדִּיר הֲנָאָה\hdot
שֶׁמֶא יַעֲשֶׂה קְנֻנְיָא עַל נְכָסָיו שֶׁל זֶה\hdot
וְיַחֲזִיר אֶת אִשְׁתּוֹ׃}

\halacha{הַמַּקְדִּישׁ נְכָסָיו\hdot
וְהָֽיְתָה עָלָיו כְּתוּבַת אִשָּׁה וּבַעַל חוֹב\hdot
אֵין הָאִשָּׁה יְכוֹלָה לִגְבּוֹת כְּתוּבָתָהּ מִן הַהֶקְדֵּשׁ וְלֹא בַעַל חוֹב אֶת חוֹבוֹ\hdot
אֶלָּא הַפּוֹדֶה פּוֹדֶה עַל מְנַת לִתֵּן לָאִשָּׁה כְּתוּבָתָהּ\hdot
וּלְבַעַל חוֹב אֶת חוֹבוֹ\hdot
הִקְדִּישׁ תִּשְׁעִים מָנֶה\hdot
וְהָיָה חוֹבוֹ מֵאָה מָנֶה\hdot
מוֹסִיף עוֹד דִּינָר\hdot
וּפוֹדֶה בוֹ אֶת הַנְּכָסִים הַלָּלוּ\hdot
עַל מְנַת לִתֵּן לָאִשָּׁה כְּתוּבָתָהּ וּבַעַל חוֹב אֶת חוֹבוֹ׃}

\halacha{אַף עַל פִּי שֶׁאָֽמְרוּ חַיָּבֵי עֲרָכִין מְמַשְׁכְּנִין אוֹתָן\hdot
נוֹתְנִין לוֹ מְזוֹן שְׁלֹשִׁים יוֹם\hdot
וּכְסוּת שְׁנֵים עָשָׂר חֹדֶשׁ\hdot
וּמִטָּה מוּצַעַת\hdot
וְסַנְדָּלִין וּתְפִלִּין\hdot
לוֹ אֲבָל לֹא לְאִשְׁתּוֹ וְלֹא לְבָנָיו\hdot
אִם הָיָה אָמָּן\hdot
נוֹתְנִים לוֹ שְׁנֵי כְלֵי אוּמָנוּת מִכָּל מִין וָמִין\hdot
חָרָשׁ נוֹתְנִין לוֹ שְׁנֵי מַעֲצָדִין וּשְׁתֵּי מְגֵרוֹת\hdot
רִבִּי אֱלִיעֶזֶר אוֹמֵר אִם הָיָה אִכָּר\hdot
נוֹתְנִין לוֹ אֶת צִמְדּוֹ\hdot
חַמָּר נוֹתְנִין לוֹ אֶת חֲמוֹרוֹ׃}

\halacha{הָיָה לוֹ מִין אֶחָד מְרֻבֶּה\hdot
וּמִין אֶחָד מוּעָט\hdot
אֵין אוֹמְרִים לוֹ לִמְכּוֹר מִן הַמְּרֻבֶּה וְלִקַּח לוֹ מִן הַמּוּעָט\hdot
אֶלָּא נוֹתְנִים לוֹ שְׁנֵי מִינִין מִן הַמְּרֻבֶּה\hdot
וְכָל שֶׁיֵּשׁ לוֹ מִן הַמּוּעָט\hdot
הַמַּקְדִּישׁ אֶת נְכָסָיו\hdot
מַעֲלִין לוֹ אֶת תְּפִלָּיו׃}

\halacha{אֶחָד הַמַּקְדִּישׁ אֶת נְכָסָיו\hdot
וְאֶחָד הַמַּעֲרִיךְ אֶת עַצְמוֹ\hdot
אֵין לוֹ בִכְסוּת אִשְׁתּוֹ\hdot
וְלֹא בִכְסוּת בָּנָיו\hdot
וְלֹא בַצֶּבַע שֶׁצְּבָעָן לִשְׁמָן\hdot
וְלֹא בְסַנְדָּלִים חֲדָשִׁים שֶׁלְּקָחָן לִשְׁמָן\hdot
אַף עַל פִּי שְׁאָֽמְרוּ עֲבָדִים נִמְכָּרִים בִּכְסוּתָן לְשֶׁבַח\hdot
שֶׁאִם תִּלָּקַח לוֹ כְסוּת בִּשְׁלֹשִׁים דִּינָר\hdot
מַשְׁבִּיחַ הוּא מָנֶה\hdot
וְכֵן פָּרָה אִם מַמְתִּינִים אוֹתָהּ לָאִטְלָס מַשְׁבַּחַת הִיא\hdot
וְכֵן מַרְגָּלִית אִם מַעֲלִין אוֹתָהּ לַכְּרָךְ מַשְׁבַּחַת הִיא\hdot
אֵין לַהֶקְדֵּשׁ אֶלָּא מְקוֹמוֹ וְשַׁעְתּוֹ׃}

\chead{יום כא}

\perek{אֵין}{מַקְדִּישִׁין לִפְנֵי הַיּוֹבֵל פָּחוּת מִשְּׁתֵּי שָׁנִים\hdot
וְלֹא גוֹאֲלִין לְאַחַר הַיּוֹבֵל פָּחוּת מִשָּׁנָה\hdot
אֵין מְחַשְּׁבִין חֳדָשִׁים לַהֶקְדֵּשׁ\hdot
אֲבָל הַהֶקְדֵּשׁ מְחַשֵּׁב חֳדָשִׁים\hdot
הַמַּקְדִּישׁ אֶת שָׂדֵהוּ בְשַׁעַת הַיּוֹבֵל\hdot
נוֹתֵן בְּזֶרַע חֹמֶר שְׂעוֹרִים\hdot
חֲמִשִּׁים שֶׁקֶל כֶּסֶף\hdot
הָיוּ שָׁם נְקָעִים עֲמוּקִים עֲשָׂרָה טְפָחִים\hdot
אוֹ סְלָעִים גְּבוֹהִים עֲשָׂרָה טְפָחִים\hdot
אֵין נִמְדָּדִים עִמָּהּ\hdot
פָּחוּת מִכָּאן נִמְדָּדִים עִמָּהּ\hdot
הִקְדִּישָׁהּ שְׁתַּיִם אוֹ שָׁלֹשׁ שָׁנִים לִפְנֵי הַיּוֹבֵל\hdot
נוֹתֵן סֶלַע וּפֻנְדִיּוֹן לַשָּׁנָה\hdot
אִם אָמַר הֲרֵינִי נוֹתֵן דְּבַר שָׁנָה בְשָׁנָה\hdot
אֵין שׁוֹמְעִין לוֹ\hdot
אֶלָּא נוֹתֵן אֶת כֻּלָּן כְּאֶחָת׃}

\halacha{אֶחָד הַבְּעָלִים וְאֶחָד כָּל אָדָם\hdot
מַה בֵּין הַבְּעָלִים לְבֵין כָּל אָדָם\hdot
אֶלָא שֶׁהַבְּעָלִים נוֹתְנִים חֹמֶשׁ\hdot
וְכָל אָדָם אֵינוֹ נוֹתֵן חֹמֶשׁ׃}

\halacha{הִקְדִּישָׁהּ וּגְאָלָהּ אֵינָהּ יוֹצְאָה מִיָּדוֹ בַיּוֹבֵל\hdot
גְּאָלָהּ בְּנוֹ יוֹצְאָה לְאָבִיו בַּיּוֹבֵל\hdot
גְּאָלָהּ אַחֵר\hdot
אוֹ אַחַד מִן הַקְּרוֹבִים וּגְאָלָהּ מִיָּדוֹ\hdot
אֵינָהּ יוֹצְאָה מִיָּדוֹ בַיּוֹבֵל\hdot
גְּאָלָהּ אַחַד מִן הַכֹּהֲנִים\hdot
וַהֲרֵי הִיא תַּחַת יָדוֹ\hdot
לֹא יֹאמַר הוֹאִיל וְהִיא יוֹצְאָה לַכֹּהֲנִים בַּיּוֹבֵל\hdot
וַהֲרֵי הִיא תַּחַת יָדִי הֲרֵי הִיא שֶׁלִּי\hdot
אֶלָּא יוֹצְאָה לְכָל אֶחָיו הַכֹּהֲנִים׃}

\halacha{הִגִּיעַ הַיּוֹבֵל וְלֹא נִגְאָלָה\hdot
הַכֹּהֲנִים נִכְנָסִים לְתוֹכָהּ וְנוֹתְנִים אֶת דָּמֶיהָ\hdot
דִּבְרֵי רִבִּי יְהוּדָה\hdot
רִבִּי שִׁמְעוֹן אוֹמֵר נִכְנָסִין אֲבָל לֹא נוֹתְנִין\hdot
רִבִּי אֱלִיעֶזֶר אוֹמֵר לֹא נִכְנָסִין וְלֹא נוֹתְנִין אֶלָּא נִקְרֵאת שְׂדֵה רְטוּשִׁים עַד הַיּוֹבֵל הַשֵּׁנִי\hdot
הִגִּיעַ הַיּוֹבֵל הַשֵּׁנִי וְלֹא נִגְאָלָה\hdot
נִקְרֵאת רְטוּשֵׁי רְטוּשִׁין\hdot
עַד הַיּוֹבֵל הַשְּׁלִישִׁי\hdot
לְעוֹלָם אֵין הַכֹּהֲנִים נִכְנָסִין לְתוֹכָהּ\hdot
עַד שֶׁיִּגְאָלֶנָּה אַחֵר׃}

\halacha{הַלּוֹקֵחַ שָׂדֶה מֵאָבִיו\hdot
מֵת אָבִיו וְאַחַר כַּך הִקְדִּישָׁהּ\hdot
הֲרֵי הִיא כִשְׂדֵה אֲחֻזָּה\hdot
הִקְדִּישָׁהּ וְאַחַר כַּךְ מֵת אָבִיו הֲרֵי הִיא כִשְׂדֵה מִקְנָה\hdot
דִּבְרֵי רִבִּי מֵאִיר\hdot
רִבִּי יְהוּדָה וְרִבִּי שִׁמְעוֹן אוֹמְרִים כִּשְׂדֵה אֲחֻזָּה שֶׁנֶּאֱמַר וְאִם אֶת שְׂדֵה מִקְנָתוֹ אֲשֶׁר לֹא מִשְּׂדֵה אֲחֻזָּתוֹ\hdot
שָׁדֶה שֶׁאֵינָהּ רְאוּיָה לִהְיוֹת שְׂדֵה אֲחֻזָּה\hdot
(יוֹצְאָה זוֹ שֶׁהִיא רְאוּיָה לִהְיוֹת שְׂדֵה אֲחֻזָּה\hdot)
שְׂדֵה מִקְנָה אֵינָהּ יוֹצְאָה לַכֹּהֲנִים בַּיּוֹבֵל\hdot
שֶׁאֵין אָדָם מַקְדִּישׁ דָּבָר שֶׁאֵינוֹ שֶׁלּוֹ\hdot
כֹּהֲנִים וּלְוִיִּם מַקְדִּישִׁין לְעוֹלָם וְגוֹאֲלִין לְעוֹלָם\hdot
בֵּין לִפְנֵי הַיּוֹבֵל\hdot
בֵּין לְאַחַר הַיּוֹבֵל׃}

\perek{הַמַּקְדִּישׁ}{אֶת שָׂדֵהוּ בְּשָׁעָה שֶׁאֵינָהּ יוֹבֵל\hdot
אוֹמְרִים לוֹ פְּתַח אַתָּה רִאשׁוֹן\hdot
שֶׁהַבְּעָלִים נוֹתְנִים חֹמֶשׁ\hdot
וְכָל אָדָם אֵינוֹ נוֹתֵן חֹמֶשׁ\hdot
מַעֲשֶׂה בְּאֶחָד שֶׁהִקְדִּישׁ אֶת שָׂדֵהוּ מִפְּנֵי רָעָתָהּ\hdot
אָֽמְרוּ לוֹ פְּתַח אַתָּה רִאשׁוֹן\hdot
אָמַר הֲרֵי הִיא שֶׁלִּי בְאִסָּר\hdot
אָמַר רִבִּי יוֹסֵי לֹא אָמַר זֶה אֶלָּא בְּכַבֵּיצָה\hdot
שֶׁהַהֶקְדֵּשׁ נִפְדֶּה בְכֶסֶף וּבְשָׁוֶה כֶסֶף\hdot
אָֽמְרוּ לוֹ הִגִּיעָֽתְךָ\hdot
נִמְצָא מַפְסִיד אִסָּר\hdot
וְשָׂדֵהוּ לְפָנָיו׃}

\halacha{אָמַר אֶחָד הֲרֵי הִיא שֶׁלִּי בְּעֶשֶׂר סְלָעִים\hdot
וְאֶחָד אוֹמֵר בְּעֶשְׂרִים\hdot
וְאֶחָד אוֹמֵר בִּשְׂלֹשִׁים\hdot
וְאֶחָד אוֹמֵר בְּאַרְבָּעִים\hdot
וְאֶחָד אוֹמֵר בַּחֲמִשִּׁים\hdot
חָזַר בּוֹ שֶׁל חֲמִשִּׁים\hdot
מְמַשְׁכְּנִים מִנְּכָסָיו עַד עֶשֶׂר\hdot
חָזַר בּוֹ שֶׁל אַרְבָּעִים\hdot
מְמַשְׁכְּנִים מִנְּכָסָיו עַד עֶשֶׂר\hdot
חָזַר בּוֹ שֶׁל שְׁלֹשִׁים\hdot
מְמַשְׁכְּנִים מִנְּכָסָיו עַד עֶשֶׂר\hdot
חָזַר בּוֹ שֶׁל עֶשְׂרִים\hdot
מְמַשְׁכְּנִים מִנְּכָסָיו עַד עֶשֶׂר\hdot
חָזַר בּוֹ שֶׁל עֶשֶׂר\hdot
מוֹכְרִים אוֹתָהּ בְּשׁוֹוְיָהּ\hdot
וְנִפְרָעִים מִשֶּׁל עֶשֶׂר אֶת הַמּוֹתָר\hdot
הַבְּעָלִים אוֹמְרִים בְּעֶשְׂרִים\hdot
וְכָל אָדָם אוֹמְרִים בְּעֶשְׂרִים\hdot
הַבְּעָלִים קוֹדְמִין\hdot
מִפְּנֵי שֶׁהֵם מוֹסִיפִים חֹמֶשׁ׃}

\halacha{אָמַר אֶחָד הֲרֵי הִיא שֶׁלִּי בְּעֶשְׂרִים וְאֶחָת\hdot
הַבְּעָלִים נוֹתְנִים עֶשְׂרִים וָשֵׁשׁ\hdot
בְּעֶשְׂרִים וּשְׁתַּיִם הַבְּעָלִים נוֹתְנִים עֶשְׂרִים וָשֶׁבַע\hdot
בְּעֶשְׂרִים וְשָׁלֹשׁ\hdot
הַבְּעָלִים נוֹתְנִים עֶשְׂרִים וּשְׁמוֹנֶה\hdot
בְּעֶשְׂרִים וְאַרְבַּע\hdot
הַבְּעָלִים נוֹתְנִים עֶשְׂרִים וָתֵשַׁע\hdot
בְּחָמֵשׁ וְעֶשְׂרִים הַבְּעָלִים נוֹתְנִים שְׁלֹשִׁים\hdot
שֶׁאֵין מוֹסִיפִין חֹמֶשׁ עַל עִלּוּיוֹ שֶׁל זֶה\hdot
אָמַר אֶחָד הֲרֵי הִיא שֶׁלִּי בְּעֶשְׂרִים וָשֵׁשׁ\hdot
אִם רָצוּ הַבְּעָלים לִתֵּן שְׁלֹשִׁים וְאַחַת וְדִינָר\hdot
הַבְּעָלִים קוֹדְמִים\hdot
וְאִם לָאוּ אוֹמְרִים הִגִּיעָֽתְךָ׃}

\halacha{מַחֲרִים אָדָם מִצֹּאנוֹ וּמִבְּקָרוֹ\hdot
מֵעֲבָדָיו וּמִשִּׁפְחוֹתָיו הַכְּנַעֲנִים\hdot
וּמִשְּׂדֵה אֲחֻזָּתוֹ\hdot
וְאִם הֶחֱרִים אֶת כֻּלָּן אֵינָן מֻחְרָמִין\hdot
דִּבְרֵי רִבִּי אֱלִיעֶזֶר\hdot
אָמַר רִבִּי אֶלְעָזָר בֶּן עֲזַרְיָה\hdot
מָה אִם לַגָּבוֹהַּ אֵין אָדָם רַשָּׁאי לְהַחֲרִים אֶת כָּל נְכָסָיו\hdot
עַל אַחַת כַּמָּה וְכַמָּה שֶׁיְּהֵא אָדָם חַיָּב לִהְיוֹת הַס עַל נְכָסָיו׃}

\halacha{הַמַּחֲרִים בְּנוֹ וּבִתּוֹ\hdot
עַבְדּוֹ וְשִׁפְחָתוֹ הָעִבְרִים\hdot
וּשְׂדֵה מִקְנָתוֹ\hdot
אֵינָן מֻחְרָמִים\hdot
שֶׁאֵין אָדָם מַחֲרִים דָּבָר שֶׁאֵינוֹ שֶׁלּוֹ\hdot
כֹּהֲנִים וּלְוִיִּם אֵינָן מַחֲרִימִין דִּבְרֵי רִבִּי יְהוּדָה\hdot
רִבִּי שִׁמְעוֹן אוֹמֵר הַכֹּהֲנִים אֵינָן מַחֲרִימִין\hdot
שֶׁהַחֲרָמִים שֶׁלָּהֶם\hdot
הַלְּוִיִּם מַחֲרִימִין שֶׁאֵין הַחֲרָמִים שֶׁלָּהֶן\hdot
רִבִּי אוֹמֵר נִרְאִים דִּבְרֵי רִבִּי יְהוּדָה בַּקַּרְקָעוֹת שֶׁנֶּאֱמַר כִּי אֲחוּזַת עוֹלַם הִיא לָהֶם\hdot
וְדִבְרֵי רִבִּי שִׁמְעוֹן בַּמְּטַלְטְלִים שֶׁאֵין הַחֲרָמִים שֶׁלָּהֶם׃}

\halacha{חֶרְמֵי כֹהֲנִים אֵין לָהֶם פִּדְיוֹן\hdot
אֶלָּא נִתָּנִים לַכֹּהֲנִים\hdot
רִבִּי יְהוּדָה בֶן בְּתֵירָא אוֹמֵר סְתָם חֲרָמִים לְבֶדֶק הַבַּיִת\hdot
שֶׁנֶּאֱמַר כָּל חֵרֶם קֹדֶשׁ קָדָשִׁים הוּא לַיְיָ\hdot
וַחֲכָמִים אוֹמְרִים סְתָם חֲרָמִים לַכֹּהֲנִים\hdot
שֶׁנֶּאֱמַר כִּשְׂדֵה הַחֵרֶם לַכֹּהֵן תִּהְיֶה אֲחוּזָתוֹ\hdot
אִם כֵּן לָמָּה נֶאֱמַר כָּל חֵרֶם קֹדֶשׁ קָדָשִׁים הוּא לַיְיָ\hdot
שֶׁהוּא חַל עַל קָדְשֵׁי קָדָשִׁים וְעַל קָדָשִׁים קַלִּים׃}

\halacha{מַחֲרִים אָדָם אֶת קֳדָשָׁיו\hdot
בֵּין קָדְשֵׁי קֳדָשִׁים וּבֵין קֳדָשִׁים קַלִּים\hdot
אִם נֶדֶר נוֹתֵן אֶת הַדָּמִים\hdot
אִם נְדָבָה נוֹתֵן אֶת טוֹבָתָהּ\hdot
שׁוֹר זֶה עוֹלָה\hdot
אוֹמְדִים כַּמָּה אָדָם רוֹצֶה לִתֵּן בְּשׁוֹר זֶה\hdot
לְהַעֲלוֹתוֹ עוֹלָה שֶׁאֵינוֹ רַשָּׁאי\hdot
הַבְּכוֹר בֵּין תָּמִים בֵּין בַּעַל מוּם\hdot
מַחֲרִימִין אוֹתוֹ\hdot
כֵּיצַד פּוֹדִין אוֹתוֹ\hdot
הַפּוֹדִין אוֹמְדִים כַּמָּה אָדָם רוֹצֶה לִיתֵּן בִּבְכוֹר זֶה\hdot
לִתְּנוֹ לְבֶן בִּתּוֹ אוֹ לְבֶן אֲחוֹתוֹ\hdot
רִבִּי יִשְׁמָעֵאל אוֹמֵר כָּתוּב אֶחָד אוֹמֵר תַּקְדִּישׁ\hdot
וְכָתוּב אֶחָד אוֹמֵר אַל תַּקְדִּישׁ\hdot
אֵי אֶפְשָׁר לוֹמַר תַּקְדִּישׁ\hdot
שֶׁכְּבַר נֶאֱמַר אַל תַּקְדִּישׁ\hdot
וְאֵי אֶפְשָׁר לוֹמַר אַל תַּקְדִּישׁ\hdot
שֶׁכְּבַר נֶאֱמַר תַּקְדִּישׁ\hdot
אֱמוֹר מֵעַתָּה\hdot
מַקְדִּישׁוֹ אַתָּה הֶקְדֵּשׁ עִלּוּי\hdot
וְאֵין אַתָּה מַקְדִּישׁוֹ הֶקְדֵּשׁ מִזְבֵּחַ׃}

\perek{הַמּוֹכֵר}{אֶת שָׁדֵהוּ בְּשַׁעַת הַיּוֹבֵל\hdot
אֵינוֹ מוּתָר לִגְאוֹל פָּחוּת מִשְּׁתֵּי שָׁנִים\hdot
שֶׁנֶּאֱמַר בְּמִסְפַּר שְׁנֵי תְבוּאוֹת יִמָּכֵר לָךְ\hdot
הָֽיְתָה שְׁנַת שִׁדָּפוֹן וִירָקוֹן אוֹ שְׁבִיעִית\hdot
אֵינָהּ עוֹלָה לוֹ מִן הַמִּנְיָן\hdot
נִרָהּ אוֹ הוֹבִירָהּ\hdot
עוֹלָה לוֹ מִן הַמִּנְיָן\hdot
רִבִּי אֶלְעָזָר אוֹמֵר מְכָרָהּ לוֹ לִפְנֵי רֹאשׁ הַשָּׁנָה\hdot
וְהִיא מְלֵאָה פֵירוֹת\hdot
הֲרֵי זֶה אוֹכֵל מִמֶּנָּה\hdot
שָׁלֹשׁ תְּבוּאוֹת בִּשְׁתֵּי שָׁנִים׃}

\halacha{מְכָרָהּ לָרִאשׁוֹן בְּמָנֶה\hdot
וּמָכַר הָרִאשׁוֹן לַשֵּׁנִי בְמָאתַיִם\hdot
אֵינוֹ מְחַשֵּׁב אֶלָּא עִם הָרִאשׁוֹן\hdot
שֶׁנֶּאֱמַר לָאִישׁ אֲשֶׁר מָכַר לוֹ\hdot
מְכָרָהּ לָרִאשׁוֹן בְּמָאתַים\hdot
וּמָכַר הָרִאשׁוֹן לַשֵּׁנִי בְמָנֶה\hdot
אֵינוֹ מְחַשֵּׁב אֶלָּא עִם הָאַחֲרוֹן\hdot
שֶׁנֶאֱמַר לָאִישׁ\hdot
לָאִישׁ אֲשֶׁר בְּתוֹכָהּ\hdot
לֹא יִמְכּוֹר בְּרָחוֹק וְיִגְאַל בְּקָרוֹב\hdot
בְּרָע וְיִגְאַל בְּיָפֶה\hdot
לֹא יִלְוֶה וְיִגְאַל\hdot
לֹא יִגְאַל לַחֲצָאִים\hdot
וּבַהֶקְדֵּשׁ מוּתָר בְּכֻלָּן\hdot
זֶה חֹמֶר בַּהֶדְיוֹט מִבַּהֶקְדֵּשׁ׃}

\halacha{הַמּוֹכֵר בַּיִת בְּבָתֵּי עָרֵי חוֹמָה\hdot
הֲרֵי זֶה גוֹאֵל מִיָּד\hdot
וְגוֹאֵל כָּל שְׁנֵים עָשָׂר חֹדֶשׁ\hdot
הֲרֵי זוֹ כְּמִין רִבִּית וְאֵינָהּ רִבִּית\hdot
מֵת הַמּוֹכֵר יִגְאַל בְּנוֹ\hdot
מֵת הַלּוֹקֵחַ יִגְאַל מִיָּד בְּנוֹ\hdot
אֵינוֹ מוֹנֶה לוֹ שָׁנָה אֶלָּא מִשָּׁעָה שֶׁמָּכַר לוֹ\hdot
שֶׁנֶּאֱמַר עַד מְלֹאת לוֹ שָׁנָה תְמִימָה\hdot
וּכְשֶׁהוּא אוֹמֵר תְּמִימָה\hdot
לְהָבִיא חֹדֶשׁ הָעִבּוּר\hdot
רִבִּי אוֹמֵר יִתֵּן לוֹ שָׁנָה וְעִבּוּרָה׃}

\halacha{הִגִּיעַ יוֹם שְׁנֵים עָשָׂר חֹדֶשׁ וְלֹא נִגְאַל\hdot
הָיָה חָלוּט לוֹ\hdot
אֶחָד הַלּוֹקֵחַ וְאֶחָד שֶׁנִּתַּן לוֹ בְמַתָּנָה\hdot
שֶׁנֶּאֱמַר לַצְּמִיתוּת\hdot
בָּרִאשׁוֹנָה הָיָה נִטְמַן יוֹם שְׁנֵים עָשָׂר חֹדֶשׁ\hdot
שְׁיְּהֵא חָלוּט לוֹ\hdot
הִתְקִין הִלֵּל הַזָּקֵן שֶׁיְּהֵא חוֹלֵשׁ אֶת מָעוֹתָיו בַּלִּשְׁכָּה\hdot
וְיהֵא שׁוֹבֵר אֶת הַדֶּלֶת וְנִכְנָס\hdot
אֵימָתַי שֶׁיִּרְצֶה הַלָּה\hdot
יָבוֹא וְיִטּוֹל אֶת מָעוֹתָיו׃}
