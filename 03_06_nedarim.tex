\tractatehead{מסכת נדרים}{nedarim}

\perek{כָּל}{כִּנּוּיֵי נְדָרִים כִּנְדָרִים\hdot
וַחֲרָמִים כַּחֲרָמִים\hdot
וּשְׁבוּעוֹת כִּשְׁבוּעוֹת\hdot
וּנְזִירוֹת כִּנְזִירוֹת\hdot
הָאוֹמֵר לַחֲבֵירוֹ מוּדַרְנִי מִמָּךְ\hdot
מֻפְרַשְׁנִי מִמָּךְ\hdot
מְרוּחַקְנִי מִמָּךְ\hdot
שֶׁאֵינִי אוֹכֵל לָךְ\hdot
שֶׁאֵינִי טוֹעֵם לָךְ אָסוּר\hdot
מְנוּדֶה אֲנִי לָךְ\hdot
רִבִּי עֲקִיבָא הָיָה חוֹכֵךְ בַּזֶּה לְהַחְמִיר\hdot
כְּנִדְרֵי רְשָׁעִים נָדַר בַּנָּזִיר וּבְקָרְבָּן וּבִשְׁבוּעָה\hdot
כְּנִדְרֵי כְשֵׁרִים\hdot
לֹא אָמַר כְּלוּם\hdot
כְּנִדְבוֹתָם נָדַר בַּנָּזִיר וּבַקָּרְבָּן׃}

\halacha{הָאוֹמֵר לַחֲבֵירוֹ\hdot
קוּנָם\hdot
קוּנָח\hdot
קוּנָס\hdot
הֲרֵי אֵלּוּ כִּנּוּיִן לַקָּרְבָּן\hdot
חֵרֶק\hdot
חֵרֶךְ\hdot
חֵרֶף\hdot
הֲרֵי אֵלּוּ כִּנּוּיִם לַחֵרֶם\hdot
נָזִיק\hdot
נָזִיחַ\hdot
פָּזִיחַ\hdot
הֲרֵי אֵלּוּ כִּנּוּיִן לִנְזִירוּת\hdot
שְׁבוּתָה\hdot
שְׁקוּקָה\hdot
נָדַר בְּמוֹתָה\hdot
הֲרֵי אֵלּוּ כִּנּוּיִן לַשְּׁבוּעָה׃}

\halacha{הָאוֹמֵר לֹא חוֹלִין לֹא אוֹכַל לָךְ\hdot
לֹא כָשֵׁר וְלֹא דָכֵי\hdot
טָהוֹר\hdot
וְטָמֵא\hdot
נוֹתָר\hdot
וּפִגּוּל\hdot
אָסוּר\hdot
כְּאִימְרָא\hdot
כְּדִירִים\hdot
כְּעֵצִים\hdot
כְּאִשִּׁים\hdot
כְּמִזְבֵּחַ\hdot
כְּהֵיכָל\hdot
כִּירוּשָׁלַיִם\hdot
נָדַר בְּאַחַד מִכָּל מְשַׁמְּשֵׁי הַמִּזְבֵּחַ\hdot
אַף עַל פִּי שֶׁלֹּא הִזְכִּיר קָרְבָּן\hdot
הֲרֵי זֶה נָדַר קָרְבָּן\hdot
רִבִּי יְהוּדָה אוֹמֵר הָאוֹמֵר יְרוּשָׁלַיִם לֹא אָמַר כְּלוּם׃}

\halacha{הָאוֹמֵר קָרְבָּן\hdot
עוֹלָה\hdot
מִנְחָה\hdot
חַטָּאת\hdot
תּוֹדָה\hdot
שְׁלָמִים\hdot
שֶׁאֵינִי אוֹכֵל לָךְ\hdot
אָסוּר\hdot
רִבִּי יְהוּדָה מַתִּיר\hdot
הַקָּרְבָּן\hdot
כְּקָרְבָּן\hdot
קָרְבָּן שֶׁאוֹכַל לָךְ\hdot
אָסוּר\hdot
לְקָרְבָּן לֹא אוֹכַל לָךְ\hdot
רִבִּי מֵאִיר אוֹסֵר\hdot
הָאוֹמֵר לַחֲבֵירוֹ קוּנָם פִּי מְדַבֵּר עִמָּךְ\hdot
יָדִי עוֹשָׂה עִמָּךְ\hdot
רַגְלִי מְהַלֶּכֶת עִמָּךְ\hdot
אָסוּר׃}

\perek{וְאֵלּוּ}{מֻתָּרִין חוֹלִין שֶׁאוֹכַל לָךְ\hdot
כִּבְשַׂר חֲזִיר\hdot
כַּעֲבוֹדַת כּוֹכָבִים\hdot
כְּעוֹרוֹת לְבוּבִין\hdot
כִּנְבֵלוֹת\hdot
(כִּטְרֵפוֹת)\hdot
כִּשְׁקָצִים\hdot
(כִּרְמָשִׁים)\hdot
כְּחַלַּת אַהֲרֹן וְכִתְרוּמָתוֹ מֻתָּר\hdot
הָאוֹמֵר לְאִשְׁתּוּ הֲרֵי אַתְּ עָלַי כְּאִמָּא\hdot
פּוֹתְחִין לוֹ פֶּתַח מִמָּקוֹם אַחֵר\hdot
שֶׁלֹּא יָקֵל רֹאשׁוֹ לְכַךְ\hdot
קוּנָם שֶׁאֵינִי יָשֵׁן\hdot
שֶׁאֵינִי מְדַבֵּר\hdot
שֶׁאֵינִי מְהַלֵּךְ\hdot
הָאוֹמֵר לְאִשָּׁה קוּנָם שֶׁאֵינִי מְשַׁמְּשָׁךְ\hdot
הֲרֵי זֶה בְּלֹא יָחֵל דְּבָרוֹ\hdot
שְׁבוּעָה שֶׁאֵינִי יָשֵׁן\hdot
שֶׁאֵינִי מְדַבֵּר\hdot
שֶׁאֵינִי מְהַלֵּךְ אָסוּר׃}

\halacha{קָרְבָּן לֹא אוֹכַל לָךְ\hdot
הַקָּרְבָּן שֶׁאוֹכַל לָךְ\hdot
לֹא קָרְבָּן לֹא אוֹכַל לָךְ\hdot
מֻתָּר\hdot
שְׁבוּעָה לֹא אוֹכַל לָךְ\hdot
שְׁבוּעָה שֶׁאוֹכַל לָךְ\hdot
לֹא שְׁבוּעָה לֹא אוֹכַל לָךְ\hdot
אָסוּר\hdot
זֶה חֹמֶר בַּשְּׁבוּעוֹת מִבַּנְּדָרִים\hdot
וְחֹמֶר בַּנְּדָרִים מִבַּשְּׁבוּעוֹת\hdot
כֵּיצַד\hdot
אָמַר קוּנָם סֻכָּה שֶׁאֵינִי עוֹשֶׂה\hdot
לוּלָב שֶׁאֵינִי נוֹטֵל\hdot
תְּפִילִין שֶׁאֵינִי מַנִּיחַ\hdot
בַּנְּדָרִים אָסוּר\hdot
בַּשְּׁבוּעוֹת מֻתָּר\hdot
שֶׁאֵין נִשְׁבָּעִין לַעֲבוֹר עַל הַמִּצְוֺת׃}

\halacha{יֵשׁ נֶדֶר בְּתוֹךְ נֶדֶר\hdot
וְאֵין שְׁבוּעָה בְּתוֹךְ שְׁבוּעָה\hdot
כֵּיצַד\hdot
אָמַר הֲרֵינִי נָזִיר אִם אוֹכַל\hdot
הֲרֵינִי נָזִיר אִם אוֹכַל וְאָכַל\hdot
חַיָּיב עַל כָּל אַחַת וְאֶחָת\hdot
שְׁבוּעָה שֶׁלֹּא אוֹכַל\hdot
שְׁבוּעָה שֶׁלֹּא אוֹכַל וְאָכַל\hdot
אֵינוֹ חַיָּיב אֶלָּא אֶחָת׃}

\halacha{סְתָם נְדָרִים לְהַחְמִיר וּפֵירוּשָׁם לְהָקֵל\hdot
כֵּיצַד\hdot
אָמַר הֲרֵי עָלַי כִּבְשַׂר מָלִיחַ\hdot
כְּיַיִן נֶסֶךְ\hdot
אִם שֶׁל שָׁמַיִם נָדַר\hdot
אָסוּר\hdot
וְאִם שֶׁל עֲבוֹדַת אֱלִילִים מֻתָּר\hdot
וְאִם סְתָם אָסוּר\hdot
הֲרֵי עָלַי כְּחֵרֶם אִם כְּחֵרֶם שֶׁל שָׁמַיִם אָסוּר\hdot
וְאִם כְּחֵרֶם שֶׁל כֹּהֲנִים מֻתָּר\hdot
וְאִם סְתָם אָסוּר\hdot
הֲרֵי עָלַי כְּמַעֲשֵׂר אִם כְּמַעְשַׂר בְּהֵמָה נָדַר אָסוּר\hdot
וְאִם שֶׁל דָּגָן מֻתָּר\hdot
וְאִם סְתָם אָסוּר\hdot
הֲרֵי עָלַי כִּתְרוּמָה\hdot
אְם כִּתְרוּמַת הַלִּשְׁכָּה נָדַר אָסוּר\hdot
וְאִם שֶׁל גּוֹרֶן מֻתָּר\hdot
וְאִם סְתָם אָסוּר\hdot
דִּבְרֵי רִבִּי מֵאִיר\hdot
רִבִּי יְהוּדָה אוֹמֵר סְתָם תְּרוּמָה בִּיהוּדָה אֲסוּרָה\hdot
וּבַגָּלִיל מוּתֶרֶת\hdot
שֶׁאֵין אַנְשֵׁי גָלִיל מַכִּירִין אֶת תְּרוּמַת הַלִּשְׁכָּה\hdot
סְתָם חֲרָמִים בִּיהוּדָה מֻתָּרִין וּבַגָּלִיל אֲסוּרִין\hdot
שֶׁאֵין אַנְשֵׁי גָלִיל מַכִּירִין אֶת חֶרְמֵי הַכֹּהֲנִים׃}

\halacha{נָדַר בְּחֵרֶם\hdot
וְאָמַר לֹא נָדַרְתִּי אֶלָּא בְּחֶרְמוֹ שֶׁל יָם\hdot
בְּקָרְבָּן וְאָמַר לֹא נָדַרְתִּי אֶלָּא בְּקָרְבְּנוֹת שֶׁל מְלָכִים\hdot
הֲרֵי עַצְמִי קָרְבָּן\hdot
וְאָמַר לֹא נָדַרְתִּי אֶלָּא בְּעֶצֶם שֶׁהִנַּחְתִּי לִי לִהְיוֹת נוֹדֵר בּוֹ\hdot
קוּנָם אִשְׁתִּי נֶהֱנֵית לִי\hdot
וְאָמַר לֹא נָדַרְתִּי אֶלָּא מֵאִשְׁתִּי הָרִאשׁוֹנָה שֶׁגֵּרַשְׁתִּי\hdot
עַל כֻּלָּן אֵין נִשְׁאָלִים לָהֶם\hdot
וְאִם נִשְׁאֲלוּ עוֹנְשִׁין אוֹתָן\hdot
וּמַחְמִירִין עֲלֵיהֶם\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים פּוֹתְחִין לָהֶן פֶּתַח מִמָּקוֹם אַחֵר וּמְלַמְּדִין אוֹתָם כְּדֵי שֶׁלֹּא יְנַהֲגוּ קַלּוּת רֹאשׁ בַּנְּדָרִים׃}

\perek{אַרְבָּעָה}{נְדָרִים הִתִּירוּ חֲכָמִים\hdot
נִדְרֵי זֵרוּזִין\hdot
וְנִדְרֵי הֲבָאי\hdot
וְנִדְרֵי שְׁגָגוֹת\hdot
וְנִדְרֵי אוֹנָסִים\hdot
נִדְרֵי זֵירוּזִין\hdot
כֵּיצַד\hdot
הָיָה מוֹכֵר חֵפֶץ\hdot
וְאָמַר קוּנָם שֶׁאֵינִי פוֹחֵת לָךְ מִן הַסֶּלַע\hdot
וְהַלָּה אוֹמֵר קוּנָם שֶׁאֵינִי מוֹסִיף לָךְ עַל הַשֶׁקֶל\hdot
שְׁנֵיהֶם רוֹצִים בִּשְׁלֹשָׁה דִינָרִין\hdot
רִבִּי אֱלִיעֶזֶר בֶּן יַעֲקֹב אוֹמֵר אַף הָרוֹצֶה לְהַדִּיר אֶת חֲבֵירוֹ שֶׁיֹּאכַל אֶצְלוֹ\hdot
אוֹמֵר (כָּל) נֶדֶר שֶׁאֲנִי עָתִיד לִדּוֹר הוּא בָטֵל\hdot
וּבִלְבָד שֶׁיְּהֵא זָכוּר בְּשַׁעַת הַנֶּדֶר׃}

\halacha{נִדְרֵי הֲבָאי\hdot
אָמַר קוּנָם אִם לֹא רָאִיתִי בַּדֶּרֶךְ הַזֶּה כְּיוֹצְאֵי מִצְרַיִם\hdot
אִם לֹא רָאִיתִי נָחָשׁ כְּקוֹרַת בֵּית הַבָּד\hdot
נִדְרֵי שְׁגָגוֹת אִם אָכַלְתִּי וְאִם שָׁתִיתִי\hdot
וְנִזְכַּר שֶׁאָכַל וְשָׁתָה\hdot
שֶׁאֵינִי אוֹכֵל וְשֶׁאֵינִי שׁוֹתֶה\hdot
וְשָׁכַח וְאָכַל וְשָׁתָה\hdot
אָמַר קוּנָם אִשְׁתִּי נֶהֱנֵית לִי שֶׁגָֽנְבָה אֶת כִּיסִי וְשֶׁהִכְּתָה אֶת בְּנִי\hdot
וְנוֹדַע שֶׁלֹּא הִכַּתּוּ\hdot
וְנוֹדַע שֶׁלֹּא גְנָבַתּוּ\hdot
רָאָה אוֹתָן אוֹכְלִים תְּאֵנִים\hdot
וְאָמַר הֲרֵי הֵן עֲלֵיכֶם קָרְבָּן\hdot
וְנִמְצְאוּ אָבִיו וְאֶחָיו וְהָיוּ עִמָּהֶן אֲחֵרִים\hdot
בֵּית שַׁמָּאי אוֹמְרִים הֵן מֻתָּרִין\hdot
וּמַה שֶּׁעִמָּהֶם אֲסוּרִים\hdot
וּבֵית הִלֵּל אוֹמְרִים אֵלּוּ וְאֵלּוּ מֻתָּרִין׃}

\halacha{נִדְרֵי אוֹנָסִים\hdot
הִדִּירוֹ חֲבֵירוֹ שֶׁיֹּאכַל אֶצְלוֹ\hdot
וְחָלָה הוּא אוֹ שֶׁחָלָה בְנוֹ\hdot
אוֹ שֶׁעִכְּבוֹ נָהָר\hdot
הֲרֵי אֵלּוּ נִדְרֵי אוֹנָסִין׃}

\halacha{נוֹדְרִין לַהוֹרְגִים\hdot
וְלַחֲרָמִין\hdot
וְלַמּוֹכְסִין\hdot
שֶׁהִיא תְרוּמָה אַף עַל פִּי שֶׁאֵינָהּ תְּרוּמָה\hdot
שֶׁהֵן שֶׁל בֵּית הַמֶּלֶךְ\hdot
אַף עַל פִי שֶׁאֵינָן שֶׁל בֵּית הַמֶּלֶךְ\hdot
בֵּית שַׁמָּאי אוֹמְרִים בְּכָל נוֹדְרִין חוּץ מִבַּשְּׁבוּעָה\hdot
ובֵית הִלֵּל אוֹמְרִים אַף בַּשְּׁבוּעָה\hdot
בֵּית שַׁמָּאי אוֹמְרִים לֹא יִפְתַח לוֹ בַנֶּדֶר\hdot
ובֵית הִלֵּל אוֹמְרִים אַף יִפְתַח לוֹ\hdot
בֵּית שַׁמָּאי אוֹמְרִים בְּמַה שֶּׁהוּא מַדִּירוֹ\hdot
וּבֵית הִלֵּל אוֹמְרִים אַף בְּמַה שֶּׁאֵינוֹ מַדִּירוֹ\hdot
כֵּיצַד\hdot
אָֽמְרוּ לוֹ אֱמוֹר קוּנָם אִשְׁתִּי נֶהֱנֵית לִי\hdot
וְאָמַר קוּנָם אִשְׁתִּי וּבָנַי נֶהֱנִין לִי\hdot
בֵּית שַׁמָּאי אוֹמְרִים אִשְׁתּוֹ מֻתֶּרֶת וּבָנָיו אֲסוּרִין\hdot
וּבֵית הִלֵּל אוֹמְרִים אֵלּוּ וְאֵלּוּ מֻתָּרִין׃}

\halacha{הֲרֵי נְטִיעוֹת הָאֵלּוּ קָרְבָּן\hdot
אִם אֵינָן נִקְצָצוֹת\hdot
טָלֵית זוֹ קָרְבָּן אִם אֵינָהּ נִשְׂרֶפֶת\hdot
יֵשׁ לָהֶן פִּדְיוֹן\hdot
הֲרֵי נְטִיעוֹת הָאֵלּוּ קָרְבָּן עַד שֶׁיִּקָּצֵצוּ\hdot
טָלֵית זוֹ קָרְבָּן עַד שֶׁתִּשָּׂרֵף אֵין לָהֶן פִּדְיוֹן׃}

\halacha{הַנּודֵר מִיּוֹרְדֵי הַיָּם מֻתָּר בְּיוֹשְׁבֵי הַיַּבָּשָׁה\hdot
מִיּוֹשְׁבֵי הַיַּבָּשָׁה\hdot
אָסוּר בְּיוֹרְדֵי הַיָּם\hdot
שֶׁיּוֹרְדֵי הַיָּם בִּכְלַל יוֹשְׁבֵי הַיַּבָּשָׁה\hdot
לֹא כְאֵלּוּ שֶׁהוֹלְכִין מֵעַכּוֹ לְיָפוֹ אֶלָּא בְּמִי שֶׁדַּרְכּוֹ לְפָרֵשׁ׃}

\halacha{הַנּוֹדֵר מֵרוֹאֵי הַחַמָּה\hdot
אָסוּר אַף בַּסּוֹמִין\hdot
שֶׁלֹּא נִתְכַּוָּן זֶה אֶלָּא לְמִי שֶׁהַחַמָּה רוֹאָה אוֹתוֹ׃}

\halacha{הַנּוֹדֵר מִשְּׁחוֹרֵי הָרֹאשׁ אָסוּר בַּקְּרָחִין וּבַעֲלֵי שֵׂיבוֹת\hdot
וּמֻתָּר בַּנָּשִׁים וּבַקְּטַנִּים\hdot
שֶׁאֵין נִקְרָאִין שְׁחוֹרֵי הָרֹאשׁ אֶלָּא אֲנָשִׁים׃}

\halacha{הַנּוֹדֵר מִן הַיִּלּוֹדִים מֻתָּר בַּנּוֹלָדִים\hdot
(מִן הַנּוֹלָדִים אָסוּר בַּיִּלּוֹדִים)\hdot
רִבִּי מֵאִיר מַתִּיר אַף בַּיִּלּוֹדִים\hdot
וַחֲכָמִים אוֹמְרִים לֹא נִתְכַּוָּן זֶה אֶלָּא בְמִי שֶׁדַּרְכּוֹ לְהוֹלִיד׃}

\halacha{הַנּוֹדֵר מִשּׁוֹבְתֵי שַׁבָּת\hdot
אָסוּר בְּיִשְׁרָאֵל\hdot
(וְאָסוּר) בַּכּוּתִים\hdot
מֵאוֹכְלֵי שׁוּם אָסוּר בְּיִשְׂרָאֵל וְאָסוּר בַּכּוּתִים\hdot
מֵעוֹלֵי יְרוּשָׁלַיִם\hdot
אָסוּר בְּיִשְׂרָאֵל\hdot
וּמֻתָּר בַּכּוּתִים׃}

\halacha{קוּנָם שֶׁאֵינִי נֶהֱנֶה לִבְנֵי נֹחַ\hdot
מֻתָּר בְּיִשְׂרָאֵל וְאָסוּר בָּאוּמוֹת\hdot
שֶׁאֵינִי נֶהֱנֶה לְזֶרַע אַבְרָהָם\hdot
אָסוּר בְּיִשְׂרָאֵל וּמֻתָּר בָּאוּמוֹת\hdot
שֶׁאֵינִי נֶהֱנֶה לְיִשְׂרָאֵל\hdot
לוֹקֵחַ בְּיוֹתֵר וּמוֹכֵר בְּפָחוּת\hdot
שֶׁיִשְׂרָאֵל נֶהֱנִין לִי\hdot
לוֹקֵחַ בְּפָחוּת וּמוֹכֵר בְּיוֹתֵר\hdot
(אִם שׁוֹמְעִין לוֹ)\hdot
שֶׁאֵינִי נֶהֱנֶה לָהֶן וְהֵן לִי\hdot
יֶהֱנֶה לָאוּמוֹת\hdot
קוּנָם שֶׁאֵינִי נֶהֱנֶה לָעֲרֵלִים מֻתָּר בְּעַרְלֵי יִשְׂרָאֵל\hdot
וְאָסוּר בְּמוּלֵי גוֹיִם\hdot
קוּנָם שֶׁאֵינִי נֶהֱנֶה לַמּוּלִים\hdot
אָסוּר בְּעַרְלֵי יִשְׂרָאֵל\hdot
וּמֻתָּר בְּמוּלֵי אוּמוֹת הָעוֹלָם\hdot
שֶׁאֵין הָעָרְלָה קְרוּיָה אֶלָּא לְשֵׁם גּוֹיִם\hdot
שֶׁנֶּאֱמַר כִּי כָּל הַגּוֹיִם עֲרֵלִים וְכָל בֵּית יִשְׁרָאֵל עַרְלֵי לֵב\hdot
וְאוֹמֵר וְהָיָה הַפְּלִשְׁתִּי הֶעָרֵל הַזֶּה\hdot
וְאוֹמֵר פֶּן תִּשְׂמַחְנָה בְּנוֹת פְּלִשְׁתִּים פֶּן תַּעֲלוֹזְנָה בְּנוֹת הָעֲרֵלִים\hdot
(רִבִּי אֶלְעָזָר בֶּן עֲזַרְיָה אוֹמֵר מְאוּסָה הָעָרְלָה שֶׁנִּתְגַּנּו בָּה הָרְשָׁעִים\hdot
שֶׁנֶּאֱמַר כִּי כָּל הַגּוֹיִם עֲרֵלִים וְכָל בֵּית יִשְׁרָאֵל עַרְלֵי לֵב)\hdot
רִבִּי יִשְׁמָעֵאל אוֹמֵר גְּדוֹלָה מִילָה שֶׁנִּכְרְתוּ עָלֶיהָ שְׁלֹשׁ עֶשְׂרֵה בְּרִיתוֹת\hdot
רִבִּי יוֹסֵי אוֹמֵר גְּדוֹלָה מִילָה שֶׁדּוֹחָה אֶת הַשַּׁבָּת הַחֲמוּרָה\hdot
רִבִּי יְהוֹשֻׁעַ בֶּן קָרְחָה אוֹמֵר גְּדוֹלָה מִילָה שֶׁלֹּא נִתְלָה לוֹ לְמֹשֶׁה הַצַּדִּיק עָלֶיהָ מְלֹא שָׁעָה\hdot
רִבִּי נְחֶמְיָא אוֹמֵר גְּדוֹלָה מִילָה שֶׁדּוֹחָה אֶת הַנְּגָעִים\hdot
רִבִּי אוֹמֵר גְּדוֹלָה מִילָה שֶׁכָּל הַמִצְוֺת שֶׁעָשָׂה אַבְרָהָם אָבִינוּ לֹא נִקְרָא שָׁלֵם עַד שֶׁמָּל\hdot
שֶׁנֶּאֱמַר הִתְהַלֵּךְ לְפָנַי וֶהְיֵה תָמִים\hdot
דָּבָר אַחֵר גְּדוֹלָה מִילָה שֶׁאִלְמָלֵא הִיא לא בָרָא הַקָּדוֹשׁ בָּרוּךְ הוּא אֶת עוֹלָמוֹ\hdot
שֶׁנֶּאֱמַר כֹּה אָמַר יְיָ אִם לֹא בְרִיתִי יוֹמָם וָלַיְלָה חֻקּוֹת שָׁמַיִם וָאָרֶץ לֹא שַׂמְתִּי׃}

\chead{יום יג}

\perek{אֵין}{בֵּין הַמֻּדָּר הֲנָאָה מֵחֲבֵירוֹ\hdot
לְמֻדָּר הֵימֶנּוּ מַאֲכָל\hdot
אֶלָּא דְרִיסַת הָרֶגֶל וְכֵלִים שֶׁאֵין עוֹשִׂין בָּהֶן אֹכֶל נֶפֶשׁ\hdot
הַמֻּדָּר מַאֲכָל מֵחֲבֵירוֹ\hdot
לֹא יַשְׁאִילֶנּוּ  נָפָה וּכְבָרָה וְרֵיחַיִם וְתַנּוּר\hdot
אֲבָל מַשְׁאִיל לוֹ חַלּוּק וְטַבַּעַת\hdot
וְטָלֵית וּנְזָמִים\hdot
וְכָל דָּבָר שֶׁאֵין עוֹשִׂים בּוֹ אֹכֶל נֶפֶשׁ\hdot
מָקוֹם שֶׁמַּשְׂכִּירִין כַּיּוֹצֵא בָהֶן אָסוּר׃}

\halacha{הַמֻּדָּר הֲנָאָה מֵחֲבֵירוֹ\hdot
שׁוֹקֵל אֶת שִׁקְלוֹ\hdot
ופוֹרֵע אֶת חוֹבוֹ
וּמַחֲזִיר לוֹ אֶת אֲבֵידָתוֹ\hdot
מָקוֹם שֶׁנּוֹטְלִים עָלֶיהָ שָׂכָר תִּפּוֹל הֲנָאָה לַהֶקְדֵּשׁ׃}

\halacha{וְתוֹרֵם אֶת תְּרוּמָתוֹ וּמַעְשְׂרוֹתָיו לְדַעְתּוֹ\hdot
וּמַקְרִיב עָלָיו קִנֵּי זָבִין\hdot
קִנֵּי זָבוֹת\hdot
קִנֵּי יוֹלְדוֹת\hdot
חַטָּאוֹת וַאֲשָׁמוֹת\hdot
וּמְלַמְּדוֹ מִדְרָשׁ הֲלָכוֹת וַאֲגָדוֹת\hdot
(אֲבָל) לֹא יְלַמְּדֶנּוּ מִקְרָא\hdot
אֲבָל מְלַמֵּד הוּא אֶת בָּנָיו (וְאֶת בְּנוֹתָיו) מִקְרָא\hdot
וְזָן אֶת אִשְׁתּוֹ וְאֶת בָּנָיו\hdot
אַף עַל פִּי שֶׁהוּא חַיָּב בִּמְזוֹנוֹתָיו\hdot
וְלֹא יָזוּן אֶת בְּהֶמְתּוֹ\hdot
בֵּין טְמֵאָה בֵּין טְהוֹרָה\hdot
רִבִּי אֱלִיעֶזֶר אוֹמֵר זָן הַטְּמֵאָה\hdot
וְאֵינוֹ זָן  אֶת הַטְּהוֹרָה\hdot
אָֽמְרוּ לוֹ מַה בֵּין טְמֵאָה לַטְּהוֹרָה\hdot
אָמַר לָהֶן שֶׁהַטְּהוֹרָה נַפְשָׁהּ לַשָּׁמַיִם וְגוּפָהּ שֶׁלּוֹ\hdot
וּטְמֵאָה נַפְשָׁהּ וְגוּפָהּ לַשָּׁמַיִם\hdot
אָֽמְרוּ לוֹ אַף הַטְּמֵאָה נַפְשָׁהּ לַשָּׁמַיִם וְגוּפָהּ  שֶׁלּוֹ\hdot
שֶׁאִם יִרְצֶה הֲרֵי הוּא מוֹכְרָהּ לַגּוֹיִם אוֹ מַאֲכִילָהּ לַכְּלָבִים׃}

\halacha{הַמֻּדָּר הֲנָאָה מֵחֲבֵירוֹ וְנִכְנַס לְבַקְּרוֹ\hdot
עוֹמֵד אֲבָל לֹא יוֹשֵׁב\hdot
וּמְרַפְּאֵהוּ רְפוּאַת נֶפֶשׁ\hdot
אֲבָל לֹא רְפוּאַת מָמוֹן\hdot
וְרוֹחֵץ עִמּוֹ בְאַמְבָּטִי גְדוֹלָה אֲבָל לֹא בַקְּטַנָּה\hdot
וְיָשֵׁן עִמּוֹ בַמִּטָּה\hdot
רִבִּי יְהוּדָה אוֹמֵר בִּימוֹת הַחַמָּה אֲבָל לֹא בִימוֹת הַגְּשָׁמִים\hdot
מִפְּנֵי שֶׁהוּא מְהַנֵּהוּ וּמֵסֵב עִמּוֹ עַל הַמִּטָּה\hdot
וְאוֹכֵל עִמּו עַל הַשֻׁלְחָן אֲבָל לֹא מִן הַתַּמְחוּי\hdot
אֲבָל אוֹכֵל הוּא מִן הַתַּמְחוּי הַחוֹזֵר\hdot
לֹא יֹאכַל עִמּוֹ מִן הָאֵבוּס שֶׁלִּפְנֵי הַפּוֹעֲלִים\hdot
וְלֹא יַעֲשֶׁה עִמּוֹ בָּאֹמֶן\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים עוֹשֶׂה הוּא בְרָחוֹק מִמֶּנּוּ׃}

\halacha{הַמֻּדָּר הֲנָאָה מֵחֲבֵירוֹ לִפְנֵי שְׁבִיעִית לֹא יוֹרֵד לְתוֹךְ שָׂדֵהוּ\hdot
וְאֵינוֹ אוֹכֵל מִן הַנּוֹטוֹת\hdot
וּבַשְּׁבִיעִית אֵינוֹ יוֹרֵד לְתוֹךְ שָׂדֵהוּ\hdot
אֲבָל אוֹכֵל הוּא מִן הַנּוֹטוֹת\hdot
נָדַר הֵימֶנּוּ מַאֲכָל לִפְנֵי שְׁבִיעִית\hdot
יוֹרֵד לְתוֹךְ  שָׂדֵהוּ וְאֵינוֹ אוֹכֵל מִן הַפֵּירוֹת\hdot
וּבַשְּׁבִיעִית יוֹרֵד וְאוֹכֵל׃}

\halacha{הַמֻּדָּר הֲנָאָה מֵחֲבֵירוֹ\hdot
לֹא יַשְׁאִילֶנּוּ\hdot
וְלֹא יִשְׁאַל מִמֶּנּוּ\hdot
לֹא יַלְוֶנּוּ וְלֹא יַלְוֶה מִמֶּנּוּ\hdot
וְלֹא יִמְכּוֹר לוֹ\hdot
וְלֹא יִקַּח מִמֶּנּוּ\hdot
אָמַר לוֹ הַשְׁאִילֵנִי פָּרָתָךְ\hdot
אָמַר לוֹ אֵינָהּ פְּנוּיָה\hdot
אָמַר קוּנָם שָׁדִי שֶׁאֵינִי חוֹרֵשׁ בָּהּ לְעוֹלָם\hdot
אִם הָיָה דַּרְכּוֹ לַחֲרוֹשׁ\hdot
הוּא אָסוּר וְכָל אָדָם מוּתָרִין\hdot
וְאִם אֵין דַּרְכּוֹ לַחֲרוֹשׁ\hdot
הוּא וְכָל אָדָם אֲסוּרִין׃}

\halacha{הַמֻּדָּר הֲנָאָה מֵחֲבֵירוֹ\hdot
וְאֵין לוֹ מַה יֹּאכַל\hdot
הוֹלֵךְ אֵצֶל הַחַנְוָנִי וְאוֹמֵר\hdot
אִישׁ פְּלוֹנִי מֻדָּר מִמֶּנִּי הֲנָאָה\hdot
וְאֵינִי יוֹדֵעַ מָה אֶעֱשֶׂה\hdot
הוּא נוֹתֵן לוֹ\hdot
וּבָא וְנוֹטֵל מִזֶּה\hdot
הָיָה בֵיתוֹ לִבְנוֹת\hdot
גִּדְרוֹ לִגְדּוֹר\hdot
שָׁדֵהוּ לִקְצוֹר\hdot
הוֹלֵךְ אֵצֶל הַפּוֹעֲלִים וְאוֹמֵר\hdot
אִישׁ פְּלוֹנִי מֻדָּר מִמֶּנִּי הֲנָאָה\hdot
וְאֵינִי יוֹדֵעַ מָה אֶעֱשֶׂה\hdot
הֵם עוֹשִׂים עִמּוֹ\hdot
וּבָאִין וְנוֹטְלִין שָׂכָר מִזֶּה׃}

\halacha{הָיוּ מְהַלְּכִין בַּדֶּרֶךְ וְאֵין לוֹ מַה יֹּאכַל\hdot
נוֹתֵן לְאַחֵר לְשֵׁם מַתָּנָה\hdot
וְהַלָּה מוּתָר בָּהּ\hdot
אִם אֵין עִמָּהֶם אַחֵר\hdot
מַנִּיחַ עַל הַסֶּלַע אוֹ עַל הַגָּדֵר וְאוֹמֵר הֲרֵי הֵן מֻפְקָרִין לְכָל מִי שֶׁיַּחְפּוֹץ\hdot
וְהַלָּה נוֹטֵל וְאוֹכֵל\hdot
וְרִבִּי יוֹסֵי אוֹסֵר׃}

\perek{הַשּׁוּתָפִין}{שֶׁנָּֽדְרוּ הֲנָאָה זֶה מִזֶּה\hdot
אֲסוּרִין לִכָּנֵס לֶחָצֵר\hdot
רִבִּי אֱלִיעֶזֶר בֶּן יַעֲקֹב אוֹמֵר זֶה נִכְנָס לְתוֹךְ שֶׁלּוֹ\hdot
וְזֶה נִכְנָס לְתוֹךְ שֶׁלּוֹ\hdot
וּשְׁנֵיהֶם אֲסוּרִים לְהַעֲמִיד שָׁם רֵיחַיִם וְתַנּוּר\hdot
וּלְגַדֵּל תַּרְנְגוֹלִים\hdot
הָיָה אֶחָד מֵהֶם מֻדָּר הֲנָאָה מֵחֲבֵירוֹ\hdot
לֹא יִכָּנֵס לֶחָצֵר\hdot
רִבִּי אֱלִיעֶזֶר בֶּן יַעֲקֹב אוֹמֵר יָכוֹל הוּא לוֹמַר לוֹ\hdot
לְתוֹךְ שֶׁלִּי אֲנִי נִכְנָס\hdot
וְאֵינִי נִכְנָס לְתוֹךְ שֶׁלָּךְ\hdot
וְכוֹפִין אֶת הַנּוֹדֵר לִמְכּוֹר אֶת חֶלְקוֹ׃}

\halacha{הָיָה אֶחָד מִן הַשּׁוּק מֻדָּר מֵאֶחָד מֵהֶם הֲנָאָה\hdot
לֹא יִכָּנֵס לֶחָצֵר\hdot
רִבִּי אֱלִיעֶזֶר בֶּן יַעֲקֹב אוֹמֵר יָכוֹל הוּא לוֹמַר לוֹ\hdot
לְתוֹךְ שֶׁל חֲבֵרָךְ אֲנִי נִכְנָס\hdot
וְאֵינִי נִכְנָס לְתוֹךְ שֶׁלָּךְ׃}

\halacha{הַמֻּדָּר הֲנָאָה מֵחֲבֵירוֹ\hdot
וְיֵשׁ לוֹ מֶרְחָץ וּבֵית הַבָּד מֻשְׂכָּרִים בָּעִיר\hdot
אִם יֵשׁ לוֹ בָהֶן תְּפִיסַת יָד אָסוּר\hdot
אֵין לוֹ  בָהֶן תְּפִיסַת יָד מוּתָר\hdot
הָאוֹמֵר לַחֲבֵירוֹ קוּנָם לְבֵיתְךָ שֶׁאֵינִי נִכְנָס\hdot
וְשָֽׁדְךָ שֶׁאֵינִי לוֹקֵחַ\hdot
מֵת אוֹ שֶׁמָּֽכְרָה לְאַחֵר מוּתָר\hdot
קוּנַם לְבַיִת זֶה שֶׁאֵינִי נִכְנָס\hdot
שָׁדֶה זוֹ שֶׁאֵינִי לוֹקֵחַ\hdot
מֵת אוֹ מְכָרָהּ לְאַחֵר\hdot
אָסוּר׃}

\halacha{הֲרֵינִי עָלֶיךָ חֵרֶם\hdot
הַמֻּדָּר אָסוּר\hdot
הֲרֵי אַתְּ עָלַי חֵרֶם הַנּוֹדֵר אָסוּר\hdot
הֲרֵינִי עָלֶיךָ וְאַתְּ עָלַי\hdot
שְׁנֵיהֶם אֲסוּרִין\hdot
וּשְׁנֵיהֶם מוּתָרִים בְּדָבָר שֶׁל עוֹלֵי בָבֶל\hdot
וַאֲסוּרִים בְּדָבָר שֶׁל אוֹתָהּ הָעִיר׃}

\halacha{וְאֵיזֶהוּ דָבָר שֶׁל עוֹלֵי בָבֶל\hdot
כְּגוֹן הַר הַבַּיִת וְהָעֲזָרוֹת וְהַבּוֹר שֶׁבְּאֶמְצַע הַדֶּרֶךְ\hdot
וְאֵיזֶהוּ דָבָר שֶׁל אוֹתָהּ הָעִיר\hdot
כְּגוֹן הָֽרְחוֹב וְהַמֶּרְחָץ וּבֵית הַכְּנֶסֶת\hdot
וְהַתֵּבָה וְהַסְּפָרִים\hdot
וְהַכּוֹתֵב חֶלְקוֹ לַנָּשִׂיא\hdot
רִבִּי יְהוּדָה אוֹמֵר אֶחָד כּוֹתֵב לַנָּשִׂיא\hdot
וְאֶחָד כּוֹתֵב לַהֶדְיוֹט\hdot
מַה בֵּין כּוֹתֵב לַנָּשִׂיא לַכּוֹתֵב לַהֶדְיוֹט\hdot
שֶׁהַכּוֹתֵב לַנָּשִׂיא אֵינוֹ צָרְיךְ לְזַכּוֹת\hdot
וְהַכּוֹתֵב לַהֶדְיוֹט צָרִיךְ לְזַכּוֹת\hdot
וַחֲכָמִים אוֹמְרִים אֶחָד זֶה וְאֶחָד זֶה צְרִיכִין לְזַכּוֹת\hdot
לֹא דִבְּרוּ בַנָּשִׂיא אֶלָּא בַהוֹוֶה\hdot
רִבִּי יְהוּדָה אוֹמֵר אֵין אַנְשֵׁי הַגָּלִיל צְרִיכִין לִכְתּוֹב שֶׁכְּבָר כָּֽתְבוּ אֲבוֹתֵיהֶם עַל יְדֵיהֶם׃}

\halacha{הַמֻּדָּר הֲנָאָה מֵחֲבֵירוֹ\hdot
וְאֵין לוֹ מַה יֹּאכַל\hdot
נוֹתֵן לְאַחֵר לְשׁוּם מַתָּנָה\hdot
וְהַלָּה מוּתָר בָּהּ\hdot
מַעֲשֶׂה בְאֶחָד בְּבֵית חוֹרוֹן שֶׁהָיָה אָבִיו מֻדָּר הֵימֶנּוּ הֲנָאָה\hdot
וְהָיָה מַשִּׂיא אֶת בְּנוֹ\hdot
וְאָמַר לַחֲבֵירוֹ חָצֵר וּסְעודָה נְתוּנִים לָךְ בְּמַתָּנָה\hdot
וְאֵינָן לְפָנֶיךָ אֶלָּא כְּדֵי שֶׁיָּבֹא אַבָּא\hdot
וְיֹאכַל עִמָּנוּ בַּסְּעוּדָה\hdot
אָמַר לוֹ אִם שֶׁלִּי הֵם\hdot
הֲרֵי הֵם מֻקְדָּשִׁים לַשָּׁמַיִם\hdot
אָמַר (לוֹ) לֹא נָתַתִּי לָךְ אֶת שֶׁלִּי\hdot
שֶׁתַּקְדִּישֵׁם לַשָּׁמַיִם\hdot
אָמַר לוֹ לֹא נָתַתָּ לִי אֶת שֶׁלָּךְ\hdot
אֶלָּא שְׁתְּהֵא אַתָּה וְאָבִיךָ אוֹכְלִים וְשׁוֹתִים וּמִתְרַצִּים זֶה לָזֶה\hdot
וִיהֵא עָוֺן תָּלוּי בְּרֹאשׁוֹ\hdot
(וּכְשֶׁבָּא דָבָר לִפְנֵי חֲכָמִים אָֽמְרוּ)
כָּל מַתָּנָה שֶׁאֵינָהּ שֶׁאִם הִקְדִישָׁהּ תְּהֵא מֻקְדֶּשֶׁת אֵינָהּ מַתָּנָה׃}

\perek{הַנּוֹדֵר}{מִן הַמְּבֻשָּׁל מוּתָר בִּצְלִי וּבְשָׁלוּק\hdot
אָמַר קוּנָם תַּבְשִׁיל שֶׁאֵינִי טוֹעֵם\hdot
אָסוּר בְּמַעֲשֵׂה קְדֵרָה רַךְ\hdot
וּמוּתָר בֶּעָבָה\hdot
וּמוּתָר בְּבֵיצַת טַרְמִיטָה\hdot
וּבְדָלַעַת הָֽרְמוּצָה׃}

\halacha{הַנּוֹדֵר מִמַּעֲשֵׂה קְדֵרָה אֵינוֹ אָסוּר אֶלָּא מִמַּעֲשֵׂה רְתִיחָתָהּ\hdot
אָמַר קוּנָם הַיּוֹרֵד לַקְּדֵרָה שֶׁאֵינִי טוֹעֵם\hdot
אָסוּר בְּכָל הַמִּתְבַּשְּׁלִין בַּקְּדֵרָה׃}

\halacha{מִן הַכִּבּוּשׁ\hdot
אֵינוֹ אָסוּר אֶלָּא מִן הַכִּבּוּשׁ שֶׁל יָרָק\hdot
כִּבּוּשׁ שֶׁאֵינִי טוֹעֵם אָסוּר בְּכָל הַכִּבּוּשִׁים\hdot
מִן הַשָּׁלוּק\hdot
אֵינוֹ אָסוּר אֶלָא מִן הַשָּׁלוּק שֶׁל בָּשָׂר\hdot
שָׁלוּק שֶׁאֵינִי טוֹעֵם\hdot
אָסוּר בְּכָל הַשְּׁלוּקִים\hdot
מִן הַצָּלִי\hdot
אֵינוֹ אָסוּר אֶלָּא מִן הַצָּלִי שֶׁל בָּשָׂר (דִּבְרֵי רִבִּי יְהוּדָה)\hdot
צָלִי שֶׁאֵינִי טוֹעֵם אָסוּר בְּכָל הַצְּלוּיִּן\hdot
מִן הַמָּלִיחַ\hdot
אֵינוֹ אָסוּר אֶלָּא מִן הַמָּלִיחַ שֶׁל דָּג\hdot
מָלִיחַ שֶׁאֵינִי טוֹעֵם\hdot
אָסוּר בְּכָל הַמְּלוּחִים׃}

\halacha{דָּג דָּגִים שֶׁאֵינִי טוֹעֵם\hdot
אָסוּר בָּהֶן בֵּין גְּדוֹלִים בֵּין קְטַנִּים\hdot
בֵּין מְלוּחִים בֵּין טְפֵלִים\hdot
בֵּין חַיִּין בֵּין מְבֻשָּׁלִין\hdot
וּמוּתָר בְּטָרִית טְרוּפָה וּבַצִּיר\hdot
הַנּוֹדֵר מִן הַצַּחֲנָה אָסוּר בְּטָרִית טְרוּפָה\hdot
וּמוּתָר בַּצִּיר וּבַמּוּרְיָס\hdot
הַנּוֹדֵר מִטָּרִית טְרוּפָה אָסוּר בַּצִּיר וּבַמּוּרְיָס׃}

\halacha{הַנּוֹדֵר מִן הֶחָלָב מוּתָר בַּקּוֹם\hdot
וְרִבִּי יוֹסֵי אוֹסֵר\hdot
מִן הַקּוֹם מוּתָר בֶּחָלָב\hdot
אַבָּא שָׁאוּל אוֹמֵר הַנּוֹדֵר מִן הַגְּבִינָה\hdot
אָסוּר בָּהּ בֵּין מְלוּחָה בֵּין טְפֵילָה׃}

\halacha{הַנּוֹדֵר מִן הַבָּשָׂר\hdot
מוּתָר בְּרֹטֶב וּבַקִּפָּה\hdot
וְרִבִּי יְהוּדָה אוֹסֵר\hdot
אָמַר רִבִּי יְהוּדָה מַעֲשֶׂה וְאָסַר (עָלַי) רִבִּי טַרְפוֹן בֵּצִים שֶׁנִּתְבַּשְּׁלוּ עִמּוֹ\hdot
אָֽמְרוּ לוֹ וְכֵן הַדָּבָר\hdot
אֵימָתַי\hdot
בִּזְמָן שֶׁיֹּאמַר בָּשָׂר זֶה עָלַי\hdot
שֶׁהַנּוֹדֵר מִן הַדָּבָר וְנִתְעָרַב בְּאַחֵר אִם יֵשׁ בּוֹ בְּנוֹתֵן טַעַם אָסוּר׃}

\halacha{הַנּוֹדֵר מִן הַיַּיִן\hdot
מוּתָר בְּתַבְשִׁיל שֶׁיֵּשׁ בּוֹ טַעַם יַיִן\hdot
אָמַר קוּנָם יַיִן זֶה שֶׁאֵינִי טוֹעֵם\hdot
וְנָפַל לַתַּבְשִׁיל\hdot
אִם יֵשׁ בּוֹ בְּנוֹתֵן טַעַם הֲרֵי זֶה אָסוּר\hdot
הַנּוֹדֵר מִן הָעֲנָבִים מוּתָר בַּיַּיִן\hdot
מִן הַזֵּיתִים מוּתָר בַּשֶּׁמֶן\hdot
אָמַר קוּנָם זֵיתִים וַעֲנָבִים אֵלּוּ שֶׁאֵינִי טוֹעֵם אָסוּר בָּהֶן וּבַיּוֹצֵא מֵהֶן׃}

\halacha{הַנּוֹדֵר מִן הַתְּמָרִים\hdot
מוּתָר בִּדְבַשׁ תְּמָרִים\hdot
מִסְּתַוְנִיּוֹת מוּתָר בְּחֹמֶץ סְתַוְנִיּות\hdot
רִבִּי יְהוּדָה בֶן בְּתֵירָה אוֹמֵר כָּל שֶׁשֵּׁם תּוֹלְדָתוֹ קְרוּיָה עָלָיו\hdot
וְנָדַר הֵימֶנּוּ\hdot
אָסוּר אַף בַּיּוֹצֵא הֵימֶנּוּ\hdot
וַחֲכָמִים מַתִּירִין׃}

\halacha{הַנּוֹדֵר מִן הַיַּיִן\hdot
מוּתָר בְּיֵין תַּפּוּחִים\hdot
מִן הַשֶּׁמֶן מוּתָר בְּשֶׁמֶן שׁוּמְשְׁמִין\hdot
מִן הַדְּבַשׁ\hdot
מוּתָר בִּדְבַשׁ תְּמָרִים\hdot
מִן הַחֹמֶץ\hdot
מוּתָר בְּחֹמֶץ סְתַוְנִיּוֹת\hdot
מִן הַכָּרִישִׁין מוּתָר בַּקַּפְלוֹטוֹת\hdot
מִן הַיָּרָק מוּתָר בִּירָקוֹת הַשָּׂדֶה\hdot
מִפְּנֵי שֶׁהוּא שֵׁם לִוּוּי׃}

\halacha{הַנּוֹדֵר מִן הַכְּרוּב אָסוּר בָּאֶסְפַּרְגּוֹס\hdot
מִן הָאֶסְפַּרְגּוֹס מוּתָר בַּכְּרוּב\hdot
מִן הַגְּרִיסִין אָסוּר בַּמַּקְפָּה\hdot
וְרִבִּי יוֹסֵי מַתִּיר\hdot
מִן הַמַּקְפָּה\hdot
מוּתָר בַּגְּרִיסִין\hdot
מִן הַמַּקְפָּה אָסוּר בְּשׁוּם\hdot
וְרִבִּי יוֹסֵי מַתִּיר\hdot
מִן הַשּׁוּם מוּתָר בַּמַּקְפָּה\hdot
מִן הָעֲדָשִׁים אָסוּר בָּאֲשִׁישִׁים\hdot
וְרִבִּי יוֹסֵי מַתִּיר\hdot
מִן הָאֲשִׁישִׁים מוּתָר בָּעֲדָשִׁים\hdot
חִטָּה (חִטִּים) שֶׁאֵינִי טוֹעֵם\hdot
אָסוּר בָּהֶן בֵּין קֶמַח בֵּין פַּת\hdot
גְּרִיס גְּרִיסִין שֶׁאֵינִי טוֹעֵם\hdot
אָסוּר בָּהֶן בֵּין חַיִּין בֵּין מְבֻשָּׁלִין\hdot
רִבִּי יְהוּדָה אוֹמֵר קוּנָם גְּרִיס אוֹ חִטִּים שֶׁאֵינִי טוֹעֵם מוּתָר לָכוֹס חַיִּין׃}

\perek{הַנּוֹדֵר}{מִן הַיָּרָק מוּתָר בַּדְּלוֹעִין וְרִבִּי עֲקִיבָא אוֹסֵר\hdot
אָֽמְרוּ לוֹ לְרִבִּי עֲקִיבָא\hdot
וַהֲלֹא אוֹמֵר אָדָם לִשְׁלוּחוֹ\hdot
קַח לִי יָרָק\hdot
וְהוּא אוֹמֵר לֹא מָצָאתִי אֶלָּא דְלוֹעִין אָמַר לָהֶם כֵּן הַדָּבָר\hdot
אוֹ שֶׁמֶּא אוֹמֵר הוּא לֹא מָצָאתִי אֶלָּא קָטְנִית\hdot
אֶלָּא שֶׁהַדְּלוֹעִים בִּכְלַל יָרָק (וְקָטְנִית אֵינוֹ בִּכְלַל יָרָק\hdot)
וְאָסוּר בְּפוֹל הַמִּצְרִי לַח\hdot
וּמוּתָר בַּיָּבֵשׁ׃}

\halacha{הַנּוֹדֵר מִן הַדָּגָן אָסוּר בְּפוֹל הַמִּצְרִי יָבֵשׁ דִּבְרֵי רִבִּי מֵאִיר\hdot
וַחֲכָמִים אוֹמְרִים אֵינוֹ אָסוּר אֶלָּא מֵחֲמֵשֶׁת הַמִּינִין\hdot
רִבִּי מֵאִיר אוֹמֵר הַנּוֹדֵר מִן הַתְּבוּאָה אֵינוֹ אָסוּר אֶלָּא מֶחֲמֶשֶׁת הַמִּינִין\hdot
אֲבָל (הַנּוֹדֵר) מִן הַדָּגָן אָסוּר בַּכֹּל וּמוּתָר בְּפֵירוֹת הָאִילָן וּבַיָּרָק׃}

\halacha{הַנּוֹדֵר מִן הַכְּסוּת\hdot
מוּתָר בַּשַּׂק\hdot
וּבַיְּרִיעָה וּבַחֲמִילָה\hdot
אָמַר קוּנָם צֶמֶר עוֹלֶה עָלַי\hdot
מוּתָר לְהִתְכַסּוֹת בְּגִיזֵי צֶמֶר\hdot
פִּשְׁתָּן עוֹלֶה עָלַי מוּתָר לְהִתְכַּסּוֹת בַּאֲנִיצֵי פִשְׁתָּן\hdot
רִבִּי יְהוּדָה אוֹמֵר הַכֹּל לְפִי הַנּוֹדֵר\hdot
טָעַן וְהִזִּיעַ וְהָיָה רֵיחוֹ קָשֶׁה\hdot
אָמַר קוּנָם צֶמֶר וּפִשְׁתִּים עוֹלִים עָלַי\hdot
מוּתָר לְהִתְכַּסּוֹת וְאָסוּר לְהַפְשִׁיל לַאֲחוֹרָיו׃}

\halacha{הַנּוֹדֵר מִן הַבַּיִת\hdot
מוּתָר בָּעֲלִיָּה\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים עֲלִיָּה בִּכְלַל הַבַּיִת\hdot
הַנּוֹדֵר מִן הָעֲלִיָּה מוּתָר בַּבַּיִת׃}

\halacha{הַנּוֹדֵר מִן הַמִּטָּה מוּתָר בַּדַּרְגָּשׁ\hdot
דִּבְרֵי רִבִּי מֵאִיר\hdot
וַחֲכָמִים אוֹמרִים דַּרְגָּשׁ בִּכְלַל מִטָּה\hdot
הַנּוֹדֵר מִדַּרְגָּשׁ מוּתָר בַּמִּטָּה\hdot
הַנּוֹדֵר מִן הָעִיר מוּתָר לִכָּנֵס לִתְחוּמָהּ שֶׁל עִיר\hdot
וְאָסוּר לִכָּנֵס לְעִבּוּרָהּ\hdot
אֲבָל הַנּוֹדֵר מִן הַבַּיִת\hdot
אָסוּר מִן הָאָגָף וְלִפְנִים׃}

\halacha{קוּנָם פֵּירוֹת הָאֵלּוּ עָלַי\hdot
קוּנָם הֵן עַל פִּי\hdot
קוּנָם הֵן לְפִי\hdot
אָסוּר בְּחִלּוּפֵיהֶן וּבְגִדּוּלֵיהֶן\hdot
שֶׁאֵינִי אוֹכֵל וְשֶׁאֵינִי טוֹעֵם\hdot
מוּתָר בְּחִלּוּפֵיהֶן וּבְגִדּוּלֵיהֶן\hdot
בְּדָבָר שֶׁזַּרְעוֹ כָלֶה\hdot
אֲבָל בְּדָבָר שֶׁאֵין זַרְעוֹ כָלֶה אֲפִילוּ גִדּוּלֵי גִדּוּלִין אֲסוּרִין׃}

\halacha{הָאוֹמֵר לְאִשְׁתּוֹ קוּנָם מַעֲשֵׂה יָדַיִךְ עָלַי\hdot
קוּנָם הֵן עַל פִּי\hdot
קוּנָם הֵן לְפִי\hdot
אָסוּר בְּחִלּוּפֵיהֶן וּבְגִדּוּלֵיהֶן\hdot
שֶׁאֵינִי אוֹכֵל\hdot
שֶׁאֵינִי טוֹעֵם\hdot
מוּתָר בְּחִלּוּפֵיהֶן וּבְגִדּוּלֵיהֶן\hdot
בְּדָבָר שֶׁזַּרְעוֹ כָלֶה\hdot
אֲבָל בְּדָבָר שֶׁאֵין זַרְעוֹ כָלֶה אֲפִילוּ גִדּוּלֵי גְדּוּלִין אֲסורִין}

\halacha{שֶׁאַתְּ עוֹשָׂה אֵינִי אוֹכֵל עַד הַפֶּסַח\hdot
שֶׁאַתְּ עוֹשָׂה אֵינִי מִתְכַסֶּה עַד הַפֶּסַח\hdot
עָֽשְׂתָה לִפְנֵי הַפֶּסַח מוּתָר לֶאֱכוֹל וּלְהִתְכַּסּוֹת אַחַר הַפֶּסַח\hdot
שֶׁאַתְּ עוֹשָׂה עַד הַפֶּסַח אֵינִי אוֹכֵל\hdot
וּשְׁאַתְּ עוֹשָׂה עַד הַפֶּסַח אֵינִי מִתְכַּסֶּה\hdot
עָֽשְׂתָה לִפְנֵי הַפֶּסַח אָסוּר לֶאֱכוֹל וּלְהִתְכַּסּוֹת אַחַר הַפֶּסַח׃}

\halacha{שֶׁאַתְּ נֶהֱנֵית לִי עַד הַפֶּסַח אִם תֵּלְכִי לְבֵית אַבִיךְ עַד הֶחָג\hdot
הָֽלְכָה לִפְנֵי הַפֶּסַח\hdot
אֲסוּרָה בַהֲנָאָתוֹ עַד הַפֶּסַח\hdot
אַחַר הַפֶּסַח בְּלֹא יַחֵל דְּבָרוֹ\hdot
שֶׁאַתְּ נֶהֱנֵית לִי עַד הֶחָג אִם תֵּלְכִי לְבֵית אָבִיךְ עַד הַפֶּסַח\hdot
וְהָֽלְכָה לִפְנֵי הַפֶּסַח אֲסוּרָה בַהֲנָאָתוֹ עַד הֶחָג\hdot
וּמוּתֶרֶת לִילֵךְ אַחַר הַפֶּסַח׃}

\perek{קוּנָם}{יַיִן שֶׁאֵינִי טוֹעֶם הַיּוֹם\hdot
אֵינוֹ אָסוּר אֶלָּא עַד שֶׁתֶּחְשַׁךְ\hdot
שַׁבָּת זוֹ אָסוּר בְּכָל השַּׁבָּת\hdot
וְשַׁבָּת שֶׁעָֽבְרָה\hdot
חֹדֶשׁ זֶה\hdot
אָסוּר בְּכָל הַחֹדֶשׁ\hdot
וְרֹאשׁ חֹדֶשׁ לְהַבָּא\hdot
שָׁנָה זוֹ\hdot
אָסוּר בְּכָל הַשָּׁנָה\hdot
וְרֹאשׁ הַשָּׁנָה לֶעָתִיד לָבֹא\hdot
שָׁבוּעַ זֶה\hdot
אָסוּר בְּכָל הַשָּׁבוּעַ\hdot
וּשְׁבִיעִית שֶׁעָֽבְרָה\hdot
וְאִם אָמַר יוֹם אֶחָד\hdot
שַׁבָּת אֶחָד\hdot
חֹדֶשׁ אֶחָד\hdot
שָׁנָה אֶחָת\hdot
שָׁבוּעַ אֶחָד\hdot
אָסוּר מִיּוֹם לְיוֹם׃}

\halacha{עַד הַפֶּסַח\hdot
אָסוּר עַד שֶׁיַּגִּיעַ\hdot
עַד שֶׁיְּהֵא\hdot
אָסוּר עַד שֶׁיֵּצֵא\hdot
עַד לִפְנֵי הַפֶּסַח\hdot
רִבִּי מֵאִיר אוֹמֵר אָסוּר עַד שֶׁיַּגִּיעַ\hdot
רִבִּי יוֹסֵי אוֹמֵר עַד שֶׁיֵּצֵא׃}

\halacha{עַד הַקָּצִיר\hdot
עַד הַבָּצִיר\hdot
עַד הַמָּסִיק\hdot
אֵינוֹ אָסוּר אֶלָּא עַד שֶׁיַּגִּיעַ\hdot
זֶה הַכְּלָל\hdot
כָּל שֶׁזְּמַנּוֹ קָבוּעַ וְאָמַר עַד שֶׁיַּגִּיעַ אָסוּר עַד שֶׁיַּגִּיעַ\hdot
אָמַר עַד שְׁיְּהֵא אָסוּר עַד שֶׁיֵּצֵא\hdot
וְכָל שֶׁאֵין זְמַנּוֹ קָבוּעַ\hdot
בֵּין אָמַר עַד שֶׁיְּהֵא בֵּין אָמַר עַד שֶׁיַּגִּיעַ אֵינוֹ אָסוּר אֶלָּא עַד שֶׁיַּגִּיעַ׃}

\halacha{עַד הַקַּיִץ\hdot
עַד שֶׁיְּהֵא הַקַּיִץ\hdot
עַד שֶׁיַּתְחִילוּ הָעָם לְהַכְנִיס בַּכַּלְכָּלוֹת\hdot
עַד שֶׁיַּעֲבוֹר הַקַּיִץ\hdot
עַד שֶׁיִּקְפְּלוּ הַמִּקְצוֹעוֹת\hdot
עַד הַקָּצִיר עַד שֶׁיַּתְחִיל הָעָם לִקְצוֹר קְצִיר חִטִּים אֲבָל לֹא קְצִיר שְׂעוֹרִים\hdot
הַכֹּל לְפִי (מְקוֹם) נִדְרוֹ\hdot
אִם הָיָה בָהָר בָּהָר\hdot
וְאִם הָיָה בַבִּקְעָה בַּבִּקְעָה׃}

\halacha{עַד הַגְּשָׁמִים\hdot
עַד שֶׁיִּהְיוּ הַגְּשָׁמִים\hdot
עַד שֶׁתֵּרֵד רְבִיעָה שְׁנִיָּה\hdot
רַבָּן שִׁמְעוֹן בֶּן גַּמְלִיאֵל אוֹמֵר עַד שֶׁיַּגִּיעַ זְמַנָּהּ שֶׁל רְבִיעָה\hdot
עַד שֶׁיִּפְסְקוּ גְשָׁמִים\hdot
עַד שֶׁיֵּצֵא נִיסָן כֻּלּוֹ\hdot
דִּבְרֵי רִבִּי מֵאִיר\hdot
רִבִּי יְהוּדָה אוֹמֵר עַד שֶׁיַּעֲבוֹר הַפֶּסַח\hdot
קוּנָם יַיִן שֶׁאֵינִי טוֹעֵם הַשָּׁנָה\hdot
נִתְעַבְּרָה הַשָּׁנָה אָסוּר בָּהּ וּבְעִבּורָהּ\hdot
עַד רֹאשׁ אֲדָר\hdot
עַד רֹאשׁ אֲדָר הָרִאשׁוֹן\hdot
עַד סוֹף אֲדָר\hdot
עַד סוֹף אֲדָר רִאשׁוֹן\hdot
רִבִּי יְהוּדָה אוֹמֵר קוּנָם יַיִן שֶׁאֵינִי טוֹעֵם עַד שֶׁיְּהֵא הַפֶּסַח\hdot
אֵינוֹ אָסוּר אֶלָּא עַד לֵילֵי הַפֶּסַח\hdot
שֶׁלֹּא נִתְכַּוָּן זֶה אֶלָּא עַד שָׁעָה שֶׁדֶּרֶךְ בְּנֵי אָדָם לִשְׁתּוֹת יַיִן׃}

\halacha{אָמַר קוּנָם בָּשָׂר שֶׁאֵינִי טוֹעֵם עַד שֶׁיְּהֵא הַצּוֹם\hdot
אֵינוֹ אָסוּר אֶלָּא עַד לֵילֵי הַצּוֹם שֶׁלֹּא נִתְכַּוָּן זֶה אֶלָּא עַד שָׁעָה שֶׁדֶּרֶךְ בְּנֵי אָדָם לֶאֱכוֹל בָּשָׂר\hdot
רִבִּי יוֹסֵי בְּנוֹ אוֹמֵר אָמַר קוּנָם שׁוּם שֶׁאֵינִי טוֹעֵם\hdot
עַד שֶׁתְּהֵא שַׁבָּת\hdot
אֵינוֹ אָסוּר אֶלָּא עַד לֵילֵי שַׁבָּת\hdot
שֶׁלֹּא נִתְכַּוָּן זֶה אֶלָּא עַד שָׁעָה שֶׁדֶּרֶךְ בְּנֵי אָדָם לֶאֱכוֹל שׁוּם׃}

\halacha{הָאוֹמֵר לַחֲבֵירוֹ קוּנָם שֶׁאֵינִי נֶהֱנֶה לָךְ\hdot
אִם אֵין אַתָּה בָא וְנוֹטֵל לְבָנֶיךָ\hdot
כּוֹר אֶחָד שֶׁל חִטִּין וּשְׁתֵּי חֲבִיּוֹת שֶׁל יַיִן\hdot
הֲרֵי זֶה יָכוֹל לְהָפֵר אֶת נִדְרוֹ\hdot
שֶׁלֹּא עַל פִּי חָכָם\hdot
וְיֹאמַר לוֹ כְּלוּם אָמַרְתָּ אֶלָּא מִפְּנֵי כְבוֹדִי\hdot
זֶהוּ כְבוֹדִי\hdot
וְכֵן הָאוֹמֵר לַחֲבֵירוֹ קוּנָם שֶׁאַתָּה נֶהֱנֶה לִי אִם אֵין אַתָּה בָא וְנוֹתֵן לִבְנִי כּוֹר אֶחָד שֶׁל חִטִּין\hdot
וּשְׁתֵּי חֲבִיּוֹת שֶׁל יַיִן רִבִּי מֵאִיר אוֹמֵר אָסוּר עַד שֶׁיִּתֵּן\hdot
וַחֲכָמִים אוֹמְרִים אַף זֶה יָכוֹל לְהָפֵר אֶת נִדְרוֹ שֶׁלֹּא עַל פִּי חָכָם\hdot
וְיֹאמַר לוֹ הֲרֵי אֲנִי כְּאִלּוּ הִתְקַבַּלְתִּי\hdot
הָיוּ מְסָֽרְבִין בּוֹ לִשָּׂא בַת אֲחוֹתוֹ\hdot
וְאָמַר קוּנָם שֶׁהִיא נֶהֱנֵית לִי לְעוֹלָם\hdot
וְכֵן הַמְּגָרֵשׁ אֶת אִשְׁתּוֹ\hdot
וְאָמַר קוּנָם אִשְׁתִּי נֶהֱנֵית לִי לְעוֹלָם\hdot
הֲרֵי אֵלּוּ מוּתָרוֹת לִהֲנוֹת לוֹ\hdot
שֶׁלֹּא נִתְכַּוָּן זֶה אֶלָּא לְשׁוּם אִישׁוּת\hdot
הָיָה מְסָרֵב בַּחֲבֵירוֹ שֶׁיֹּאכַל אֶצְלוֹ\hdot
אָמַר קוּנָם לְבֵיתְךָ שֶׁאֵינִי נִכְנָס\hdot
טִפַּת צוֹנֵן שֶׁאֵינִי טוֹעֵם לָךְ\hdot
מוּתָר לִכָּנֵס לְבֵיתוֹ\hdot
וְלִשְׁתּוֹת מִמֶּנּוּ צוֹנֵן שֶׁלֹּא נִתְכַּוָּן זֶה\hdot
אֶלָּא לְשׁוּם אֲכִילָה וּשְׁתִיָּה׃}

\perek{רִבִּי}{אֱלִיעֶזֶר אוֹמֵר פּוֹתְחִין לְאָדָם בִּכְבוֹד אָבִיו וְאִמּוֹ\hdot
וַחֲכָמִים אוֹסְרִין\hdot
אָמַר רִבִּי צָדוֹק עַד שֶׁפּוֹתְחִין לוֹ בִּכְבוֹד אָבִיו וְאִמּוֹ\hdot
יִפְתְּחוּ לוֹ בִּכְבוֹד הַמָּקוֹם (אָֽמְרוּ לוֹ) אִם כֵּן אֵין נְדָרִים\hdot
מוֹדִים חֲכָמִים לְרִבִּי אֱלִיעֶזֶר בְּדָבָר שֶׁבֵּינוֹ לְבֵין אָבִיו וְאִמּוֹ\hdot
שֶׁפּוֹתְחִין לוֹ בִּכְבוֹד אָבִיו וְאִמּוֹ׃}

\halacha{וְעוֹד אָמַר רִבִּי אֱלִיעֶזֶר פּוֹתְחִים בַּנּוֹלָד\hdot
וַחֲכָמִים אוֹסְרִין\hdot
כֵּיצַד\hdot
אָמַר קוּנָם שֶׁאֵינִי נֶהֱנֶה לְאִישׁ פְּלוֹנִי וְנַעֲשָׂה סוֹפֵר\hdot
אוֹ שֶׁהָיָה מַשִּׂיא אֶת בְּנוֹ (בְּקָרוֹב) וְאָמַר אִלּוּ הָיִיתִי יוֹדֵעַ שֶׁהוּא נַעֲשָׂה סוֹפֵר\hdot
אוֹ שֶׁהָיָה מַשִּׂיא אֶת בְּנוֹ בְּקָרוֹב\hdot
לֹא הָיִיתִי נוֹדֵר\hdot
קוּנָם לְבַיִת זֶה שֶׁאֵינִי נִכְנָס\hdot
וְנַעֲשָׂה בֵּית הַכְּנֶסֶת אָמַר אִלּוּ הָיִיתִי יוֹדֵעַ שֶׁהוּא נַעֲשָׂה בֵּית הַכְּנֶסֶת\hdot
לֹא הָיִיתִי נוֹדֵר\hdot
רִבִּי אֱלִיעֶזֶר מַתִּיר\hdot
וַחֲכָמִים אוֹסְרִין׃}

\halacha{רִבִּי מֵאִיר אוֹמֵר יֵשׁ דְּבָרִים שֶׁהֵן כַּנּוֹלָד וְאֵינָן כַּנּוֹלָד וַחֲכָמִים מוֹדִים לוֹ\hdot
כֵּיצַד\hdot
אָמַר קוּנָם שֶׁאֵינִי נוֹשֵׂא אֶת פְּלוֹנִית\hdot
שֶׁאָבִיהָ רָע\hdot
אָֽמְרוּ לוֹ מֵת\hdot
אוֹ שֶׂעָשָׂה תְשׁוּבָה\hdot
קוּנָם לְבַיִת זֶה שֶׁאֵינִי נִכְנָס שֶׁהַכֶּלֶב רָע בְּתוֹכוֹ\hdot
אוֹ שֶׁהַנָּחָשׁ בְּתוֹכוֹ\hdot
אָֽמְרוּ לוֹ מֵת הַכֶּלֶב\hdot
אוֹ שֶׁנֶהֱרַג הַנָּחָשׁ\hdot
הֲרֵי הֵן כַּנּוֹלָד וְאֵינָן כַּנּוֹלָד וַחֲכָמִים מוֹדִים לוֹ׃}

\halacha{וְעוֹד אָמַר רִבִּי מֵאִיר פּוֹתְחִים לוֹ מִן הַכָּתוּב שֶׁבַּתּוֹרָה וְאוֹמְרִים לוֹ\hdot
אִלּוּ הָיִיתָ יוֹדֵעַ\hdot
שֶׁאַתָּה עוֹבֵר עַל לֹא תִקּוֹם\hdot
וְעַל לֹא תִטּוֹר\hdot
וְעַל לֹא תִשְׂנָא אֶת אָחִיךָ בִּלְבָבֶךָ\hdot
וְאָהַבְתָּ לְרֵעֲךָ כָּמוֹךָ וְחֵי אָחִיךָ עִמָּךְ\hdot
(שֶׁמֶא) יֵעָנִי וְאֵין אַתָּה יָכוֹל לְפַרְנְסוֹ\hdot
אָמַר אִלּוּ הָיִיתִי יוֹדֵעַ שֶׁהוּא כֵן\hdot
לֹא הָיִיתִי נוֹדֵר\hdot
הֲרֵי זֶה מוּתָר׃}

\halacha{פּוֹתְחִין לְאָדָם בִּכְתוּבַת אִשְׁתּוֹ\hdot
וּמַעֲשֶׂה בְּאֶחָד שֶׁנָּדַר מֵאִשְׁתּוֹ הֲנָאָה\hdot
וְהָֽיְתָה כְתוּבָתָהּ אַרְבַּע מֵאוֹת דִּינָרִים\hdot
וּבָאָה לִפְנֵי רִבִּי עֲקִיבָא וְחִיְּבוֹ לִתֵּן לָהּ כְּתוּבָתָהּ\hdot
אָמַר לוֹ רִבִּי\hdot
שְׁמוֹנֶה מֵאוֹת דִּינָרִין הִנִּיחַ אַבָּא\hdot
וְנָטַל אָחִי אַרְבַּע מֵאוֹת\hdot
וַאֲנִי אַרְבַּע מֵאוֹת\hdot
לֹא דַיָּהּ שֶׁתִּטּוֹל הִיא מָאתַיִם\hdot
וַאֲנִי מָאתַיִם\hdot
אָמַר לוֹ רִבִּי עֲקִיבָא אֲפִילוּ אַתָּה מוֹכֵר שְׁעַר רֹאשְׁךָ\hdot
אַתָּה נוֹתֵן לָהּ כְּתוּבָתָהּ\hdot
אָמַר לוֹ אִלּוּ הָיִיתִי יוֹדֵעַ שֶׁהוּא כֵן לֹא הָיִיתִי נוֹדֵר וְהִתִּירָהּ רִבִּי עֲקִיבָא׃}

\halacha{פּוֹתְחִין בְּיָמִים טוֹבִים וּבְשַׁבָּתוֹת\hdot
בָּרִאשׁוֹנָה הָיוּ אוֹמְרִים\hdot
אוֹתָן הַיָּמִים מוּתָרִים\hdot
וּשְׁאַר כָּל הַיָּמִים אֲסוּרִין\hdot
עַד שֶׁבָּא רִבִּי עֲקִיבָא וְלִמֵּד\hdot
שֶׁהַנֶּדֶר שֶׁהֻתַּר מִקְצָתוֹ הֻתַּר כֻּלּוֹ׃}

\halacha{כֵּיצַד\hdot
אָמַר קוּנָם שֶׁאֵינִי נֶהֱנֶה לְכֻלְּכֶם\hdot
הֻתַּר אֶחָד מֵהֶן\hdot
הֻתְּרוּ כֻלָּן\hdot
שֶׁאֵינִי נֶהֱנֶה לַזֶּה וְלַזֶּה\hdot
הֻתַּר הָרִאשׁוֹן הֻתְּרוּ כֻלָּן\hdot
הֻתַּר הָאֲחֲרוֹן\hdot
הָאַחֲרוֹן מוּתָר וְכֻלָּן אֲסורִין\hdot
(הֻתַּר הָאֶמְצָעִי\hdot
הֵימֶנּוּ וּלְמַטָּה מוּתָר\hdot
הֵימֶנּוּ וּלְמַעְלָה אָסוּר\hdot)
שֶׁאֵינִי נֶהֱנֶה לַזֶּה קָרְבָּן\hdot
וְלַזֶּה קָרְבָּן\hdot
צְרִיכִין פֶּתַח לְכָל אֶחָד וְאֶחָד׃}

\halacha{קוּנָם יַיִן שֶׁאֵינִי טוֹעֵם שֶׁהַיַּיִן רַע לַמֵּעַיִם\hdot
אָֽמְרוּ לוֹ וְהֲלֹא הַמְּיוּשָׁן יָפֶה לַמֵּעַיִם\hdot
הוּתַר בַּמְּיוּשָׁן\hdot
וְלֹא בַמְּיוּשָׁן בִּלְבַד הוּתַר\hdot
אֶלָּא בְּכָל הַיַּיִן\hdot
קוּנָם בָּצָל שֶׁאֵינִי טוֹעֵם שֶׁהַבָּצָל רַע לַלֵּב\hdot
אָֽמְרוּ לוֹ הַכֻּפְרִי יָפֶה לַלֵּב\hdot
הֻתַּר בַּכֻּפְרִי\hdot
וְלֹא בַכֻּפְרִי בִּלְבַד הֻתַּר אֶלָּא בְּכָל הַבְּצָלִים\hdot
מַעֲשֶׂה הָיָה וִהִתִּירוֹ רִבִּי מֵאִיר בְּכָל הַבְּצָלִים׃}

\halacha{פּוֹתְחִין לְאָדָם בִּכְבוֹד עַצְמוֹ וּבִכְבוֹד בָּנָיו\hdot
אוֹמְרִים לוֹ אִלּוּ הָיִיתָ יוֹדֵעַ שֶׁלְּמָחָר יִהְיוּ אוֹמְרִים עָלֶיךָ\hdot
כַּךְ הִיא וֶסְתּוֹ שֶׁל פְּלוֹנִי מְגָרֵשׁ אֶת נָשָׁיו\hdot
וְעַל בְּנוֹתֶיךָ יִהְיוּ אוֹמְרִים בְּנוֹת גְּרוּשָׁה הֵן\hdot
מָה רָאֲתָה אִמָּן שֶׁל אֵלּוּ לְהִתְגָּרֵשׁ\hdot
וְאָמַר אִלּוּ הָיִיתִי יוֹדֵעַ שֶׁכֵּן לֹא הָיִיתִי נוֹדֵר\hdot
הֲרֵי זֶה מוּתָר׃}

\halacha{קוּנָם שֶׁאֵינִי נוֹשֵׂא אֶת פְּלוֹנִית כְּעוּרָה\hdot
וַהֲרֵי הִיא נָאָה\hdot
שְׁחוֹרָה וַהֲרֵי הִיא לְבָנָה\hdot
קְצָרָה וַהֲרֵי הִיא אֲרֻכָּה מוּתָר בָּהּ\hdot
לֹא מִפְּנֵי שֶׁהִיא כְעוּרָה וְנַעֲשֵׂית נָאָה\hdot
שְׁחוֹרָה וְנַעֲשֵׂית לְבָנָה\hdot
קְצָרָה וְנַעֲשֵׂית אֲרֻכָּה אֶלָּא שֶׁהַנֶּדֶר טָעוּת\hdot
וּמַעֲשֶׂה בּאֶחָד שֶׁנָּדַר מִבַּת אֲחוֹתוֹ הֲנָיָה\hdot
וְהִכְנִיסוּהָ לְבֵית רִבִּי יִשְׁמָעֵאל וְיִפּוּהָ\hdot
אָמַר לוֹ רִבִּי יִשְׁמָעֵאל בְּנִי מִזּוֹ נָדַרְתָּ\hdot
אָמַר לוֹ לָאוּ\hdot
וְהִתִּירוֹ רִבִּי יִשְׁמָעֵאל\hdot
בּאוֹתָהּ שָׁעָה בָּכָה רִבִּי יִשְׁמָעֵאל וְאָמַר בְּנוֹת יִשְׂרָאֵל נָאוֹת הֵן\hdot
אֶלָּא שֶׁהָעֲנִיּוּת מְנָוְּלָתַן\hdot
וּכְשֶׁמֵּת רִבִּי יִשְׁמָעֵאל הָיוּ בְנוֹת יִשְׂרָאֵל נוֹשְׂאוֹת קִינָה\hdot
וְאוֹמְרוֹת בְּנוֹת יִשְׂרָאֵל אֶל רִבִּי יִשְׁמָעֵאל בְּכֶינָה\hdot
וְכֵן הוּא אוֹמֵר בְּשָׁאוּל בְּנוֹת יִשְׂרָאֵל אֶל שָׁאוּל בְּכֶינָה׃}

\perek{נַעֲרָה}{הַמְּאוֹרָסָה אָבִיהָ וּבַעְלָהּ מְפִירִין נְדָרֶיהָ\hdot
הֵפֵר הָאָב וְלֹא הֵפֵר הַבַּעַל\hdot
הֵפֵר הַבַּעַל וְלֹא הֵפֵר הָאָב  אֵינוֹ מוּפָר\hdot
וְאֵין צָרִיךְ לוֹמַר שֶׁקִּיֵּם אַחַד מֵהֶן׃}

\halacha{מֵת הָאָב לֹא נִתְרוֹקְנָה רְשׁוּת לַבַּעַל\hdot
מֵת הַבַּעַל נִתְרוֹקְנָה רְשׁוּת לָאָב\hdot
בַּזֶּה יָפֶה כֹּחַ הָאָב מִכֹּחַ הַבַּעַל\hdot
בְּדָבָר אַחֵר יָפֶה כֹּחַ הַבַּעַל מִכֹּחַ הָאָב שֶׁהַבַּעַל מֵפֵר בְּבֵגֶר וְהָאָב אֵינוֹ מֵפֵר בְּבֵגֶר׃}

\halacha{נָֽדְרָה וְהִיא אֲרוּסָה נִתְגָּֽרְשָׁה בּוֹ בַיּוֹם\hdot
נִתְאָֽרְסָה בּוֹ בַיּוֹם אֲפִילוּ לְמֵאָה\hdot
אָבִיהָ וּבַעְלָהּ הָאַחֲרוֹן מְפִירִין  נְדָרֶיהָ\hdot
זֶה הַכְּלָל\hdot
כָּל שֶׁלֹּא יָֽצְאָה לִרְשׁוּת עַצְמָהּ שָׁעָה אַחַת\hdot
אָבִיהָ וּבַעְלָהּ הָאַחֲרוֹן מְפִירִין נְדָרֶיהָ׃}

\halacha{דֶּרֶךְ תַּלְמִידֵי חֲכָמִים עַד שֶׁלֹּא הָֽיְתָה  בִתּוֹ יוֹצְאָה מֵאֶצְלוֹ\hdot
אוֹמֵר לָהּ\hdot
כָּל נְדָרִים שֶׁנָּדַרְתְּ בְּתוֹךְ בֵּיתִי\hdot
הֲרֵי הֵן מוּפָרִין\hdot
וְכֵן הַבַּעַל עַד שֶׁלֹּא תִכָּנֵס לִרְשׁוּתוֹ\hdot
אוֹמֵר לָהּ כָּל נְדָרִים שֶׁנָּדַרְתְּ\hdot
עַד שֶׁלֹּא תִכָּֽנְסִי לִרְשׁוּתִי הֲרֵי הֵן מוּפָרִין\hdot
שֶׁמִשֶּׁתִּכָּנֵס לִרְשׁוּתוֹ אֵינוֹ יָכוֹל לְהָפֵר׃}

\halacha{בּוֹגֶרֶת שֶׁשָּׁהֲתָה שְׁנֵים עָשָׂר חֹדֶשׁ וְאַלְמָנָה שְׁלֹשִׁים יוֹם רִבִּי אֱלִיעֶזֶר אוֹמֵר הוֹאִיל וּבַעְלָהּ חַיָּיב בִּמְזוֹנוֹתֶיהָ יָפֵר\hdot
וַחֲכָמִים אוֹמְרִים אֵין הַבַּעַל מֵפֵר עַד שֶׁתִּכָּנֵס לִרְשׁוּתוֹ׃}

\halacha{שׁוֹמֶרֶת יָבָם בֵּין לְיָבָם אֶחָד בֵּין לִשְׁנֵי יְבָמִין רִבִּי אֱלִיעֶזֶר אוֹמֵר יָפֵר רִבִּי יְהוֹשֻׁעַ אוֹמֵר לְאֶחָד אֲבָל לֹא לִשְׁנַיִם
רִבִּי עֲקִיבָא אוֹמֵר לֹא לְאֶחָד וְלֹא לִשְׁנַיִם\hdot
אָמַר רִבִּי אֱלִיעֶזֶר מָה\hdot
אִם אִשָּׁה שְׁקָּנָה הוּא לְעַצְמוֹ\hdot
הֲרֵי הוּא מֵפֵר נְדָרֶיהָ\hdot
אִשָּׁה שֶׁהִקְנוּ לוֹ מִן הַשָּׁמַיִם\hdot
אֵינוֹ דִין שֶׁיָּפֵר נְדָרֶיהָ\hdot
אָמַר לוֹ רִבִּי עֲקִיבָא לֹא\hdot
אִם אָמַרְתָּ בְּאִשָּׁה שֶׁקָּנָה הוּא לְעַצְמוֹ\hdot
שֶׁאֵין לַאֲחֵרִים בָּהּ רְשׁוּת\hdot
תֹּאמַר בְּאִשָּׁה שֶׁהִקְנוּ לוֹ מִן הַשָּׁמַיִם\hdot
שֶׁיֵּשׁ לַאֲחֵרִים בָּהּ רְשׁוּת\hdot
אָמַר לוֹ רִבִּי יְהוֹשֻׁעַ עֲקִיבָא\hdot
דְּבָרֶיךָ בִּשְׁנֵי יְבָמִין\hdot
מָה אַתָּה מֵשִׁיב עַל יָבָם אֶחָד\hdot
אָמַר לוֹ אֵין הַיְּבָמָה גְמוּרָה לַיָּבָם\hdot
כְּשֵׁם שֶׁהָאֲרוּסָה גְמוּרָה לְאִישָׁהּ׃}

\halacha{הָאוֹמֵר לְאִשְׁתּוֹ כָּל הַנְּדָרִים שֶׁתִּדּוֹרִי מִכָּאן עַד שֶׁאָבֹא מִמָּקוֹם פְּלוֹנִי\hdot
הֲרֵי הֵן קַיָּמִים\hdot
לֹא אָמַר כְּלוּם\hdot
הֲרֵי הֵן מוּפָרִין\hdot
רִבִּי אֱלִיעֶזֶר אוֹמֵר מוּפָר\hdot
וַחֲכָמִים אוֹמְרִים אֵינוֹ מוּפָר\hdot
אָמַר רִבִּי אֱלִיעֶזֶר אִם הֵפֵר נְדָרִים שֶׁבָּאוּ לִכְלַל אִסּוּר\hdot
לֹא יָפֵר נְדָרִים שֶׁלֹּא בָאוּ לִכְלַל אִסּוּר\hdot
אָֽמְרוּ לוֹ הֲרֵי הוּא אוֹמֵר אִישָׁהּ יְקִימֶנּוּ וְאִישָׁהּ יְפֵירֶנּוּ\hdot
אֶת שֶׁבָּא לִכְלַל הָקֵם בָּא לִכְלַל הָפֵר\hdot
לֹא בָא לִכְלַל הָקֵם לֹא בָא לִכְלַל הָפֵר׃}

\halacha{הֲפָרַת נְדָרִים כָּל הַיּוֹם\hdot
יֵשׁ בַּדָּבָר לְהָקֵל וּלְהַחְמִיר\hdot
כֵּיצַד\hdot
נָֽדְרָה בְּלֵילֵי שַׁבָּת\hdot
יָפֵר בְּלֵילֵי שַׁבָּת\hdot
וּבְיוֹם הַשַּׁבָּת עַד שֶׁתֶּחְשַׁךְ\hdot
נָֽדְרָה עִם חֲשֵׁכָה\hdot
מֵפֵר עַד שֶׁלֹּא תֶחְשַׁךְ\hdot
שֶׁאִם חֲשֵׁכָה וְלֹא הֵפֵר אֵינוֹ יָכוֹל לְהָפֵר׃}

\perek{וְאֵלּוּ}{נְדָרִים שֶׁהוּא מֵפֵר\hdot
דְּבָרִים שֶׁיֵּשׁ בָּהֶן עִנּוּי נֶפֶשׁ\hdot
אִם אֶרְחַץ וְאִם לֹא אֶרְחַץ אִם אֶתְקַשֵּׁט וְאִם לֹא אֶתְקַשֵּׁט\hdot
אָמַר רִבִּי יוֹסֵי אֵין אֵלּוּ נִדְרֵי עִנּוּי נֶפֶשׁ׃}

\halacha{וְאֵלּוּ הֵם נִדְרֵי עִנּוּי נֶפֶשׁ\hdot
אָֽמְרָה קוּנָם פֵּירוֹת הָעוֹלָם עָלַי\hdot
הֲרֵי זֶה יָכוֹל לְהָפֵר\hdot
פֵּירוֹת מְדִינָה (זוֹ) עָלַי\hdot
יָבִיא לָהּ מִמְּדִינָה אַחֶרֶת\hdot
פֵּירוֹת חַנְוָנִי זֶה עָלַי\hdot
אֵינוֹ יָכוֹל לְהָפֵר\hdot
וְאִם לֹא הָֽיְתָה פַרְנָסָתוֹ אֶלָּא מִמֶּנּוּ הֲרֵי זֶה יָפֵר\hdot
דִּבְרֵי רִבִּי יוֹסֵי׃}

\halacha{קוּנָם שֶׁאֵינִי נֶהֱנֶה לַבְּרִיוֹת אֵינוֹ יָכוֹל לְהָפֵר\hdot
וִיכוֹלָה הִיא לִיהֲנוֹת בַּלֶּקֶט וּבַשִּׁכְחָה\hdot
וּבַפֵּאָה\hdot
קוּנָם כֹּהֲנִים וּלְוִיִּם נֶהֱנִים לִי יִטְּלוּ עַל כָּרְחוֹ\hdot
כֹּהֲנִים אֵלּוּ וּלְוִיִּם  אֵלּוּ נֶהֱנִים לִי יִטְּלוּ אֲחֵרִים׃}

\halacha{קוּנָם שֶׁאֵינִי עוֹשָׂה עַל פִּי אַבָּא\hdot
וְעַל פִּי אָבִיךָ\hdot
וְעַל פִּי אָחִי\hdot
וְעַל פִּי אָחִיךָ אֵינוֹ יָכוֹל לְהָפֵר\hdot
שֶׁאֵינִי עוֹשָׂה עַל פִּיךָ אֵינוֹ צָרִיךְ לְהָפֵר\hdot
רִבִּי עֲקִיבָא אוֹמֵר יָפֵר\hdot
שֶׁמֶא תַעְדִיף עָלָיו יוֹתֵר מִן הָרָאוּי לוֹ\hdot
רִבִּי יוֹחָנָן בֶּן נוּרִי אוֹמֵר יָפֵר\hdot
שֶׁמֶא יְגָֽרְשֶׁנָּה וּתְהִי אֲסוּרָה לַחֲזוֹר לוֹ׃}

\halacha{נָֽדְרָה אִשְׁתּוֹ\hdot
וְסָבוּר שֶׁנָּֽדְרָה בִתּוֹ\hdot
נָֽדְרָה בִתּוֹ וְסָבוּר שֶׁנָּֽדְרָה אִשְׁתּוֹ\hdot
נָֽדְרָה בְנָזִיר וְסָבוּר שֶׁנָּֽדְרָה בְקָרְבָּן\hdot
נָֽדְרָה בְקָרְבָּן וְסָבוּר שֶׁנָּֽדְרָה בְנָזִיר\hdot
נָֽדְרָה מִן הַתְּאֵנִים וְסָבוּר שֶׁנָּֽדְרָה מִן הָעֲנָבִים\hdot
נָֽדְרָה מִן הָעֲנָבִים וְסָבוּר שֶׁנָּֽדְרָה מִן הַתְּאֵנִים הֲרֵי זֶה יַחֲזוֹר וְיָפֵר׃}

\halacha{אָֽמְרָה קוּנָם תְּאֵנִים וַעֲנָבִים אֵלּוּ שֶׁאֵינִי  טוֹעֶמֶת\hdot
קִיֵּם לַתְּאֵנִים\hdot
כֻּלּוֹ קַיָּם\hdot
הֵפֵר לַתְּאֵנִים אֵינוֹ מוּפָר\hdot
עַד שֶׁיָּפֵר אַף לַעֲנָבִים\hdot
אָֽמְרָה קוּנָם תְּאֵנִים שֶׁאֵינִי טוֹעֶמֶת וַעֲנָבִים שֶׁאֵינִי טוֹעֶמֶת הֲרֵי אֵלּוּ שְׁנֵי נְדָרִים׃}

\halacha{יוֹדֵעַ אֲנִי שֶׁיֵּשׁ נְדָרִים אֲבָל אֵינִי יוֹדֵעַ שֶׁיֵּשׁ מְפִירִין\hdot
יָפֵר\hdot
יוֹדֵעַ אֲנִי שֶׁיֵּשׁ מְפִירִין\hdot
אֲבָל אֵינִי יוֹדֵעַ שֶׁזֶּה נֶדֶר\hdot
רִבִּי מֵאִיר אוֹמֵר לֹא יָפֵר\hdot
וַחֲכָמִים אוֹמְרִים יָפֵר׃}

\halacha{הַמֻּדָּר הֲנָאָה מֵחֲתָנוֹ\hdot
וְהוּא רוֹצֶה לָתֵת לְבִתּוֹ מָעוֹת\hdot
אוֹמֵר לָהּ הֲרֵי הַמָּעוֹת הָאֵלּוּ נְתוּנִין לָךְ בְּמַתָּנָה\hdot
וּבִלְבַד שֶׁלֹּא יְהֵא לְבַעְלִיךְ רְשׁוּת בָּהֶן\hdot
אֶלָּא מַה שֶּׁאַתְּ נוֹשֵׂאת וְנוֹתֶנֶת בְּפִיךְ׃}

\halacha{וְנֶדֶר אַלְמָנָה וּגְרוּשָׁה יָקוּם עָלֶיהָ\hdot
כֵּיצַד אָֽמְרָה הֲרֵינִי נְזִירָה לְאַחַר שְׁלֹשִׁים יוֹם אַף עַל פִּי שֶׁנִּשֵּׂאת בְּתוֹךְ שְׁלֹשִׁים יוֹם אֵינוֹ יָכוֹל לְהָפֵר\hdot
נָֽדְרָה וְהִיא בִרְשׁוּת הַבַּעַל\hdot
מֵפֵר לָהּ\hdot
כֵּיצַד\hdot
אָֽמְרָה הֲרֵינִי נְזִירָה לְאַחַר שְׁלֹשִׁים יוֹם אַף עַל פִּי שֶׁנִּתְאַרְמָלה אוֹ נִתְגָּֽרְשָׁה\hdot
בְּתוֹךְ שְׁלֹשִׁים יוֹם  הֲרֵי זֶה מוּפָר\hdot
נָֽדְרָה בּוֹ בַיּוֹם נִתְגָּֽרְשָׁה בּוֹ בַיּוֹם\hdot
הֶחְזִירָהּ בּוֹ בַיּוֹם\hdot
אֵינוֹ יָכוֹל לְהָפֵר\hdot
זֶה הַכְּלָל כָּל שֶׁיָּֽצְאָה לִרְשׁוּת עַצְמָהּ שָׁעָה אַחַת אֵינוֹ יָכוֹל לְהָפֵר׃}

\halacha{תֵּשַׁע נַעֲרוֹת נִדְרֵיהֶן קַיָּמִין\hdot
בּוֹגֶרֶת וְהִיא יְתוֹמָה\hdot
נַעֲרָה בוֹגֶרֶת וְהִיא יְתוֹמָה\hdot
נַעֲרָה שֶׁלֹּא בָֽגְרָה וְהִיא יְתוֹמָה\hdot
בּוֹגֶרֵת וּמֵת אָבִיהָ\hdot
נַעֲרָה בוֹגֶרֶת וּמֵת אָבִיהָ\hdot
נַעֲרָה שֶׁלֹּא בָֽגְרָה\hdot
וּמֵת אָבִיהָ\hdot
נַעֲרָה שֶׁמֵּת אָבִיהָ\hdot
וּמִשֶּׁמֵּת אָבִיהָ בָֽגְרָה\hdot
בּוֹגֶרֶת וְאָבִיהָ קַיָּם (נַעֲרָה בוֹגֶרֶת וְאָבִיהָ קַיָּם)\hdot
רִבִּי יְהוּדָה אוֹמֵר אַף הַמַּשִּׂיא בִתּוֹ הַקְּטַנָּה וְנִתְאַלְמְנָה אוֹ נִתְגָּֽרְשָׁה וְחָֽזְרָה אֶצְלוֹ\hdot
עֲדַיִן הִיא נַעֲרָה׃}

\halacha{קוּנָם שֶׁאֵינִי נֶהֱנֵית לְאַבָּא וּלְאָבִיךָ\hdot
אִם עוֹשָׂה אֲנִי עַל פִּיךָ\hdot
שֶׁאֵינִי נֶהֱנֵית לָךְ אִם עוֹשָׂה אֲנִי עַל פִּי אַבָּא וְעַל פִּי אָבִיךָ\hdot
הֲרֵי זֶה יָפֵר׃}

\halacha{בָּרִאשׁוֹנָה הָיוּ אוֹמְרִים שָׁלֹשׁ נָשִׁים יוֹצְאוֹת וְנוֹטְלוֹת כְּתוּבָה\hdot
הָאוֹמֶרֶת טְמֵאָה אֲנִי לָךְ\hdot
שָׁמַיִם בֵּינִי לְבֵינָךְ נְטוּלָה אֲנִי מִן הַיְּהוּדִים\hdot
חָֽזְרוּ לוֹמַר שֶׁלֹּא תְהֵא אִשָּׁה נוֹתֶנֶת עֵינֶיהָ בְאַחֵר\hdot
וּמְקַלְקֶלֶת אֶת בַּעְלָהּ\hdot
אֶלָּא הָאוֹמֶרֶת טְמֵאָה אֲנִי לָךְ תָּבִיא רְאָיָה  לִדְבָרֶיהָ\hdot
שָׁמַיִם בֵּינִי לְבֵינָךְ\hdot
יַעֲשׂוּ דֶּרֶךְ בַּקָּשָׁה\hdot
נְטוּלָה אֲנִי מִן הַיְּהוּדִים יָפֵר חֶלְקוֹ וּתְהֵא מְשַׁמְּשַׁתּוּ\hdot
וּתְהֵא נְטוּלָה מִן הַיְּהוּדִים׃\selik}
