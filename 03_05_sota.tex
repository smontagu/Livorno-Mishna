\tractatehead{מסכת סוטה}{sota}

\perek{הַמְּקַנֵּא}{לְאִשְׁתּוֹ\hdot
רִבִּי אֱלִיעֶזֶר אוֹמֵר מְקַנֵּא לָהּ עַל פִּי שְׁנַיִם\hdot
וּמַשְׁקָהּ  עַל פִּי עֵד אֶחָד\hdot
אוֹ עַל פִּי עַצְמוֹ\hdot
רִבִּי יְהוֹשֻׁעַ אוֹמֵר מְקַנֵּא לָהּ עַל פִּי שְׁנַיִם וּמַשְׁקָהּ עַל פִּי שְׁנַיִם׃}

\halacha{כֵּיצַד מְקַנֵּא לָהּ\hdot
אָמַר לָהּ בִּפְנֵי שְׁנַיִם\hdot
אַל תְּדַבְּרִי עִם אִישׁ פְּלוֹנִי\hdot
וְדִבְּרָה עִמּוֹ\hdot
עֲדַיִן הִיא מֻתֶּרֶת לְבֵיתָהּ\hdot
וּמֻתֶּרֶת לֶאֱכוֹל בַּתְּרוּמָה\hdot
נִכְנְסָה עִמּוֹ לְבֵית הַסֵּתֶר\hdot
וְשָׁהֲתָה עִמּוֹ כְּדֵי טֻמְאָה\hdot
אֲסוּרָה לְבֵיתָהּ וַאֲסוּרָה לֶאֱכוֹל בַּתְּרומָה\hdot
וְאִם מֵת חוֹלֶצֶת וְלֹא מִתְיַבֶּמֶת׃}

\halacha{וְאֵלּוּ אֲסוּרוֹת מִלֶּאֱכוֹל בַּתְּרוּמָה\hdot
הָאוֹמֶרֶת טְמֵאָה אֲנִי לָךְ\hdot
וְשֶׁבָּאוּ עֵדִים שֶׁהִיא טְמֵאָה\hdot
וְהָאוֹמֶרֶת אֲנִי שׁוֹתָה\hdot
וְשֶׁבַּעְלָהּ אֵינוֹ רוֹצֶה לְהַשְׁקוֹתָהּ\hdot
וְשֶׁבַּעְלָהּ בָּא עֲלֶיהָ בַּדֶּרֶךְ\hdot
כֵּיצַד עוֹשֶׂה לָהּ\hdot
מוֹלִיכָהּ לְבֵית דִּין שֶׁבְּאוֹתוֹ מָקוֹם\hdot
וּמוֹסְרִין לוֹ שְׁנֵי תַלְמִידֵי חֲכָמִים שֶׁמֶא יָבֹא עָלֶיהָ בַּדֶּרֶךְ\hdot
רִבִּי יְהוּדָה אוֹמֵר בַּעְלָהּ נֶאֱמָן עָלֶיהָ׃}

\halacha{הָיוּ מַעֲלִין אוֹתָהּ לְבֵית דִּין הַגָּדוֹל שֶׁבִּירוּשָׁלַיִם\hdot
וּמְאַיְּמִין עָלֶיהָ כְּדֶרֶךְ שֶׁמְּאַיְּמִין עַל עֵדֵי נְפָשׁוֹת\hdot
וְאוֹמְרִים לָהּ בִּתִּי הַרְבֶּה יַיִן עוֹשֶׂה\hdot
הַרְבֶּה שְׂחוֹק עוֹשֶׂה\hdot
הַרְבֶּה יַלְדּוּת עוֹשָׂה\hdot
הַרְבֶּה שְׁכֵנִים הָרָעִים עוֹשִׂים\hdot
עֲשִׂי לִשְׁמוֹ הַגָּדוֹל שֶׁנִּכְתַּב בִּקְדֻשָּׁה שֶׁלֹּא יִמָּחֶה עַל הַמַּיִם\hdot
וְאוֹמְרִים לְפָנֶיהָ דְּבָרִים שֶׁאֵינָהּ כְּדַי לְשׁוֹמְעָן\hdot
הִיא וְכָל מִשְׁפַּחַת בֵּית אָבִיהָ׃}

\halacha{אִם אָֽמְרָה טְמֵאָה אָנִי\hdot
שׁוֹבֶרֶת כְּתוּבָתָהּ וְיוֹצֵאת\hdot
וְאִם אָֽמְרָה טְהוֹרָה אָנִי\hdot
מַעֲלִין אוֹתָהּ לְשַׁעַר הַמִּזְרַח\hdot
שֶׁעַל פֶּתַח שַׁעַר נִקָּנוֹר\hdot
שֶׁשָּׁם מַשְׁקִין אֶת הַסּוֹטוֹת\hdot
וּמְטַהֲרִין אֶת הַיּוֹלְדוֹת\hdot
וּמְטַהֲרִין אֶת הַמְּצוֹרָעִים\hdot
וְכֹהֵן אוֹחֵז  בִּבְגָדֶיהָ\hdot
אִם נִקְרָעוּ נִקְרָעוּ\hdot
וְאִם נִפְרָמוּ נִפְרָמו\hdot
עַד שֶׁהוּא מְגַלֶּה אֶת לִבָּהּ\hdot
וְסוֹתֵר אֶת שְׂעָרָהּ\hdot
רִבִּי יְהוּדָה אוֹמֵר אִם הָיָה לִבָּהּ נָאֶה\hdot
לֹא הָיָה מְגַלֵּהוּ\hdot
ואִם הָיָה שְׁעָרָהּ נָאֶה\hdot
לֹא הָיָה סוֹתְרוֹ׃}

\halacha{הָֽיְתָה מְכֻּסָּה בִלְבָנִים\hdot
מְכַסָּהּ בִּשְׁחְוֹרִים\hdot
הָיָה עָלֶיהָ כְּלֵי זָהָב וְקַטְלִיאוֹת\hdot
נְזָמִים וְטַבָּעוֹת\hdot
מַעֲבִירָם מִמֶּנָּה כְּדֵי לְנַוְּלָהּ\hdot
וְאַחַר כַּךְ מֵבִיא חֶבֶל מִצְרִי וְקוֹשֵׁר לְמַעְלָה מִדַּדֶּיהָ\hdot
וְכָל הָרוֹצֶה לִרְאוֹת\hdot
בָּא לִרְאוֹת חוּץ מֵעֲבָדֶיהָ וְשִׁפְחוֹתֶיהָ\hdot
מִפְּנֵי שֶׁלִּבָּהּ גַּס בָּהֶן\hdot
וְכָל הַנָּשִׁים מֻתָּרוֹת לִרְאוֹתָהּ\hdot
שֶׁנֶּאֱמַר וְנִוָּֽסְרוּ כָל הַנָּשִׁים וְלֹא תַעֲשֶׂינָה כּזִמַתְכֶנָה׃}

\halacha{בַּמִּדָּה שֶׁאָדָם מוֹדֵד בָּהּ מוֹדְדִין לוֹ\hdot
הִיא קִשְּׁטָה אֶת עַצְמָהּ לַעֲבֵירָה\hdot
הַמָּקוֹם נִוְּלָהּ\hdot
הִיא גִלְּתָה אֶת עַצְמָהּ לַעֲבֵירָה\hdot
הַמָּקוֹם גִּלָּה עָלֶיהָ\hdot
הַיָּרֵךְ הִתְחִילָה בַעֲבֵירָה תְּחִלָּה\hdot
וְאַחַר כַּךְ הַבָּטֶן\hdot
וּשְׁאַר כָּל הַגּוּף לֹא פָלַט׃}

\halacha{שִׁמְשׁוֹן הָלַךְ אַחַר עֵינָיו\hdot
לְפִיכַךְ נָֽקְרוּ פְלִשְׁתִּים אֶת עֵינָיו\hdot
שֶׁנֶּאֱמַר וַיֹּאחֲזוּהוּ פְלִשְׁתִּים וַיְּנַקְּרוּ אֶת עֵינָיו\hdot
אַבְשָׁלוֹם נִתְגָּאָה בְשַׂעֲרוֹ\hdot
לְפִיכַךְ נִתְלָה בְשַׂעֲרוֹ\hdot
וּלְפִי שֶׁבָּא עַל עֶשֶׂר פִּלַגְשֵׁי אָבִיו\hdot
לְפִיכַךְ נָֽתְנוּ בוֹ עֶשֶׂר לֻנְבִיּוֹת\hdot
שֶׁנֶּאֱמַר וַיָּסֹבּוּ עֲשָׂרָה נְעָרִים נוֹשְׂאֵי כְלֵי יוֹאָב\hdot
וּלְפִי שֶׁגָּנַב  שְׁלֹשָׁה לְבָבוֹת\hdot
לֵב אָבִיו\hdot
וְלֵב בֵּית  דִּין\hdot
ולֵב יִשְׂרָאֵל\hdot
שֶׁנֶּאֱמַר וַיְּגַנֵּב אַבְשָׁלוֹם אֶת לֵב אַנְשֵׁי יִשְׂרָאֵל\hdot
לְפִיכַךְ נִתְקְעוּ בוֹ שְׁלֹשָׁה שְׁבָטִים\hdot
שֶׁנֶּאֱמַר וַיִּקַח שְׁלֹשָׁה שְׁבָטִים בְּכַפּוֹ וַיִּתְקָעֵם בְּלֵב אַבְשָׁלוֹם׃}

\halacha{וְכֵן לְעִנְיַן הַטּוֹבָה\hdot
מִרְיָם הִמְתִּינָה לְמֹשֶׁה שָׁעָה אַחַת\hdot
שֶׁנֶּאֱמַר וַתֵּתַצַּב אֲחוֹתוֹ מֵרָחוֹק\hdot
לְפִיכַךְ נִתְעַכְּבוּ לָהּ יִשְׁרָאֵל שִׁבְעָה יָמִים בַּמִּדְבָּר שֶׁנֶּאֱמַר וְהָעָם לֹא נָסַע עַד הֵאָסֵף מִרְיָם\hdot
יוֹסֵף זָכָה לִקְבּוֹר אֶת אָבִיו\hdot
וְאֵין בְּאֶחָיו גָּדוֹל מִמֶּנּוּ\hdot
שֶׁנֶּאֱמַר וַיַּעַל יוֹסֵף לִקְבּוֹר אֶת אָבִיו וְגוֹמֵר\hdot
וַיַּעַל עִמּוֹ גַּם רֶכֶב וְגַם פָּרָשִׁים\hdot
מִי לָנוּ גָּדוֹל מִיּוֹסֵף\hdot
שֶׁלֹּא נִתְעַסַּק בּוֹ אֶלָּא מֹשֶׁה\hdot
מֹשֶׁה זָכָה  בְּעַצְמוֹת יוֹסֵף\hdot
וְאֵין בְּיִשְׂרָאֵל  גָּדוֹל מִמֶּנּוּ\hdot
שֶׁנֶּאֱמַר וַיִּקַּח מֹשֶׁה אֶת עַצְמוֹת יוֹסֵף עִמּוֹ\hdot
מִי לָנוּ גָּדוֹל מִמֹּשֶׁה שֶׁלֹּא נִתְעָסַק בּוֹ אֶלָּא הַמָּקוֹם\hdot
שֶׁנֶּאֱמַר וַיִּקְבּוֹר אוֹתוֹ בַxגַּיְא\hdot
לֹא עַל מֹשֶׁה  בִלְבַד אָֽמְרוּ\hdot
אֶלָּא עַל כָּל הַצַּדִּיקִים\hdot
שֶׁנֶּאֱמַר וְהָלַךְ  לְפָנֶיךָ צִדְקֶךָ כְּבוֹד יְיָ יַאַסְפֶךָ׃}

\perek{הָיָה}{מֵבִיא אֶת מִנְחָתָהּ\hdot
בְּתוֹךְ כְּפִיפָה מִצְרִית וְנוֹתְנָהּ עַל יָדֶיהָ\hdot
כְּדֵי לְיַגְּעָהּ\hdot
כָּל הַמְּנָחוֹת תְּחִלָּתָן וְסוֹפָן בִּכְלֵי שָׁרֵת\hdot
וְזוֹ תְחִלָּתָהּ בִּכְפִיפָה מִצְרִית\hdot
וְסוֹפָהּ בִּכְלֵי שָׁרֵת\hdot
כָּל הַמְּנָחוֹת טְעוּנוֹת שֶׁמֶן וּלְבוֹנָה\hdot
וְזוֹ אֵינָהּ טְעוּנָה\hdot
לֹא שֶׁמֶן וְלֹא לְבוֹנָה\hdot
כָּל הַמְּנָחוֹת בָּאוֹת מִן הַחִטִּין\hdot
וְזוֹ בָאָה מִן הַשְּׂעוֹרִין\hdot
מִנְחַת הָעֹמֶר אַף עַל פִּי שֶׁבָּאָה מִן הַשְּׂעוֹרִין הִיא הָֽיְתָה בָאָה גֶרֶשׁ\hdot
וְזוֹ בָאָה קֶמַח\hdot
רַבָּן גַּמְלִיאֵל אוֹמֵר כְּשֵׁם שֶׁמַּעֲשֶׂיהָ מַעֲשֵׂה בְהֵמָה\hdot
כַּךְ קָרְבָּנָהּ מַאֲכַל בְּהֵמָה׃}

\halacha{הָיָה מֵבִיא פַּיְלִי שֶׁל חֶרֶס חֲדָשָׁה\hdot
וְנוֹתֵן לְתוֹכָהּ חֲצִי לוֹג מַיִם מִן הַכִּיּוֹר\hdot
רִבִּי יְהוּדָה אוֹמֵר רְבִיעִית\hdot
כְּשֵׁם שֶׁמְּמַעֵט בַּכְּתָב כַּךְ מְמַעֵט בַּמַּיִם\hdot
נִכְנָס לַהֵיכָל וּפָנָה לִימִינוֹ\hdot
וּמָקוֹם הָיָה שָׁם אַמָּה עַל אַמָּה\hdot
וְטַבְלָא שֶׁל שַׁיִשׁ\hdot
וְטַבַּעַת הָֽיְתָה קְבוּעָה בָהּ\hdot
וּכְשֶׁהוּא מַגְבִּיהָהּ נוֹטֵל עָפָר מִתַּחְתֶיהָ\hdot
וְנוֹתֵן כְּדֵי שֶׁיֵּרָאֶה עַל פְּנֵי הַמַּיִם\hdot
שֶׁנֶּאֱמַר וּמִן הֶעָפָר אֲשֶׁר יִהְיֶה בְּקַרְקַע הַמִּשְׁכָּן יִקַּח הַכֹּהֵן וְנָתַן אֶל הַמַּיִם׃}

\halacha{בָּא לוֹ לִכְתּוֹב אֶת הַמְּגִלָּה\hdot
מֵאֶיזֶה מָקוֹם הוּא כוֹתֵב\hdot
מֵאִם לֹא שָׁכַב אִישׁ וְגוֹמֵר\hdot
וְאַתּ כִּי שָׂטִית תַּחַת אִישֵׁךְ וְגוֹמֵר\hdot
וְאֵינוֹ כוֹתֵב וְהִשְׁבִּיעַ הַכֹּהֵן אֶת הָאִשָּׁה\hdot
וְכוֹתֵב יִתֵּן יְיָ אוֹתָךְ לְאָלָה וְלִשְׁבֻעָה\hdot
וּבָאוּ הַמַּיִם הַמְּאָֽרְרִים הָאֵלֶּה בְּמֵעַיִךְ לַצְבּוֹת בֶּטֶן וְלַנְפִּיל יָרֵךְ\hdot
וְאֵינוֹ כוֹתֵב וְאָֽמְרָה הָאִשָּׁה אָמֵן\hdot
אָמֵן\hdot
רִבִּי יוֹסֵי אוֹמֵר לֹא הָיָה מַפְסִיק\hdot
רִבִּי יְהוּדָה אוֹמֵר כָּל עַצְמוֹ אֵינוֹ כוֹתֵב\hdot
אֶלָּא יִתֵּן יְיָ אוֹתָךְ לְאָלָה וְלִשְׁבֻעָה וְגוֹמֵר\hdot
וּבָאוּ הַמַּיִם הַמְּאָֽרְרִים הָאֵלֶּה בְּמֵעַיִךְ וְגוֹמֵר\hdot
וְאֵינוֹ כוֹתֵב וְאָֽמְרָה הָאִשָּׁה אָמֵן\hdot
אָמֵן׃}

\halacha{אֵינוֹ כוֹתֵב לֹא עַל הַלּוּחַ\hdot
וְלֹא עַל הַנְּיָר\hdot
וְלֹא עַל הַדִּפְתְּרָא\hdot
אֶלָּא עַל הַמְּגִלָּה\hdot
שֶׁנֶּאֱמַר בַּסֵּפֶר\hdot
וְאֵינוֹ כוֹתֵב לֹא בְקוֹמוֹס\hdot
וְלֹא בְקַנְקַנְתּוֹס\hdot
וְלֹא בְכָל דָּבָר שֶׁרוֹשֵׁם אֶלָּא בַדְּיוֹ\hdot
שֶׁנֶּאֱמַר וּמָחָה\hdot
כְּתָב שֶׁיָּכוֹל לְהִמָּחוֹת׃}

\halacha{עַל מַה הִיא אוֹמֶרֶת אָמֵן\hdot
אָמֵן\hdot
אָמֵן עַל הָאָלָה\hdot
אָמֵן עַל הַשְּׁבוּעָה\hdot
אָמֵן מֵאִישׁ זֶה\hdot
אָמֵן מֵאִישׁ אַחֵר\hdot
אָמֵן שֶׁלֹּא שְׂטִיתִי אֲרוּסָה וּנְשְׂוּאָה\hdot
וְשׁוֹמֶרֶת יָבָם וּכְנוּסָה\hdot
אָמֵן שֶׁלֹּא נִטְמֵאתִי\hdot
וְאִם נִטְמֵאתִי יָבֹאוּ בִי\hdot
רִבִּי מֵאִיר אוֹמִר אָמֵן שֶׁלֹּא נִטְמֵאטִי\hdot
אָמֵן שֶׁלֹּא אֶטָּמֵא׃}

\halacha{הַכֹּל שָׁוִין שֶׁאֵין מַתְנֶה עִמָּהּ\hdot
לֹא עַל קוֹדֶם שֶׁתִּתְאָרֵס וְלֹא מֵאַחַר שֶׁתִּתְגָּרֵשׁׂ\hdot
נִסְתְּרָה לְאַחֵר וְנִטְמֵאת וְאַחַר כַּךְ הֶחְזִירָהּ\hdot
לֹא הָיָה מַתְנֶה עִמָּהּ\hdot
זֶה הַכְּלָל כָּל שֶׁתִּבָּעֵל וְלֹא תְהֵא אֲסוּרָה לוֹ\hdot
לֹא הָיָה מַתְנֶה עִמָּהּ׃}

\perek{הָיָה}{נוֹטֵל אֶת מִנְחָתָהּ\hdot
מִתּוֹךְ כְּפִיפָה מִצְרִית\hdot
וְנוֹתְנָהּ לְתוֹךְ כְּלִי שָׁרֵת\hdot
וְנוֹתְנָהּ עַל יָדֶיהָ\hdot
וְכֹהֵן מַנִּיחַ אֶת יָדוֹ מִתַּחְתֶּיהָ וּמְנִיפָהּ׃}

\halacha{הֵנִיף וְהִגִּישׁ\hdot
קָמַץ וְהִקְטִיר\hdot
וְהַשְּׁאָר נֶאֱכָל לַכֹּהֲנִים\hdot
הָיָה מַשְׁקָהּ\hdot
וְאַחַר כַּךְ מַקְרִיב אֶת מִנְחָתָהּ\hdot
רִבִּי שִׁמְעוֹן אוֹמֵר מַקְרִיב אֶת מִנְחָתָהּ וְאַחַר כַּךְ הָיָה מַשְׁקָהּ\hdot
שֶׁנֶּאֱמַר וְאַחַר יַשְׁקֶה אֶת הָאִשָּׁה אֶת הַמַּיִם\hdot
אִם הִשְׁקָהּ וְאַחַר כַּךְ הִקְרִיב אֶת מִנְחָתָהּ כְּשֵׁרָה׃}

\halacha{עַד שֶׁלֹּא נִמְחֲקָה הַמְּגִילָה\hdot
אָֽמְרָה אֵינִי שׁוֹטָה\hdot
מְגִלָּתָהּ נִגְנֶזֶת וּמִנְחָתָהּ מִתְפַּזֶּרֶת עַל הַדֶּשֶׁן\hdot
וְאֵין מְגִלָּתָהּ כְּשֵׁרָה לְהַשְׁקוֹת בָּהּ סוֹטָה אַחֶרֶת\hdot
נִמְחֲקָה הַמְּגִילָה וְאָֽמְרָה טְמֵאָה אָנִי\hdot
הַמַּיִם נִשְׁפָּכִין\hdot
וּמִנְחָתָהּ מִתְפַּזֶּרֶת (עַל הַדֶּשֶׁן)\hdot
נִמְחֲקָה הַמְּגִלָּה וְאָֽמְרָה אֵינִי שׁוֹתָה\hdot
מְעַרְעֲרִין אוֹתָהּ וּמַשְׁקִין אוֹתָהּ בַּעַל כָּרְחָהּ׃}

\halacha{אֵינָהּ מַסְפֶּקֶת לִשְׁתּוֹת\hdot
עַד שֶׁפָּנֶיהָ מוֹרִיקוֹת וְעֵינֶיהָ בּוֹלְטוֹת\hdot
וְהִיא מִתְמַלְּאָה גִּדִּין\hdot
וְהֵם אוֹמְרִים הוֹצִיאוּהָ (הוֹצִיאוּהָ\hdot)
שֶׁלֹּא תְטַמֵּא אֶת הַעֲזָרָה\hdot
אִם יֵשׁ לָהּ זְכוּת הָֽיְתָה תוֹלָה לָהּ\hdot
יֵשׁ זְכוּת תּוֹלָה שָׁנָה אַחַת\hdot
יֵשׁ זְכוּת תּוֹלָה שְׁתֵּי שָׁנִים\hdot
יֵשׁ זְכוּת תּוֹלָה שָׁלֹשׁ שָׁנִים\hdot
מִכָּאן אָמַר בֶּן עֲזָאי חַיָּב אָדָם לְלַמֵּד אֶת בִּתּוֹ תּוֹרָה\hdot
שֶׁאִם תִּשְׁתֶּה תֵּדַע שֶׁהַזְּכוּת תּוֹלָה לָהּ\hdot
רִבִּי אֱלִיעֶזֶר אוֹמֵר כָּל הַמְּלַמֵּד אֶת בִּתּוֹ תּוֹרָה\hdot
כְּאִלּוּ לִמְּדָהּ תִּפְלוּת\hdot
רִבִּי יְהוֹשֻׁעַ אוֹמֵר רוֹצָה אִשָּׁה בְּקַב וְתִפְלוּת\hdot
מִתִּשְׁעָה קַבִּין וּפְרִישׁוּת\hdot
הוּא הָיָה אוֹמֵר חָסִיד שׁוֹטֶה\hdot
וְרָשָׁע עָרוּם\hdot
וְאִשָּׁה פְרוּשָׁה\hdot
וּמַכּוֹת פְּרוּשִׁין\hdot
הֲרֵי אֵלּוּ מְכַלֵּי עוֹלָם׃}

\halacha{רִבִּי שִׁמְעוֹן אוֹמֵר אֵין זְכוּת תּוֹלָה בַמַּיִם הַמָּרִים\hdot
וְאִם אַתָּה אוֹמֵר הַזְּכוּת תּוֹלָה בַמַּים הַמְּאָֽרְרְים\hdot
מְדָהֶה אַתָּה אֶת הַמַּיִם בִּפְנֵי כָל הַנָּשִׁים הַשּׁוֹתוֹת\hdot
וּמוֹצִיא אַתָּה שֵׁם רָע\hdot
עַל הַטְּהוֹרוֹת שֶׁשָּׁתוּ\hdot
שֶׁאוֹמְרִים טְמֵאוֹת הֵן\hdot
אֶלָּא שֶׁתָּֽלְתָה לָהֶן זְכוּת\hdot
רִבִּי אוֹמֵר הַזְּכוּת תּוֹלָה בַמַּיִם הַמְּאָֽרְרִים\hdot
אֵינָהּ יוֹלֶדֶת וְאֵינָהּ מַשְׁבַּחַת\hdot
אֶלָּא מִתְנָֽוְנָה וְהוֹלֶכֶת\hdot
לְסוֹף הִיא מֵתָה בְאוֹתָהּ מִיתָה׃}

\halacha{נְטִמְאָה מִנְחָתָהּ עַד שֶׁלֹּא קִדְּשָׁהּ בַּכֶּלִי\hdot
הֲרֵי הִיא כְכָל הַמְּנָחוֹת וְתִפָּדֶה\hdot
וְאִם מִשֶּׁקִּדְּשָׁהּ בַּכֶּלִי\hdot
הֲרִי הִיא כְכָל הַמְּנָחוֹת וְתִשָּׂרֵף\hdot
וְאֵלּוּ שֶׁמִנְחוֹתֵיהֶן נִשְׂרָפוֹת\hdot
הָאוֹמֶרֶת טְמֵאָה אֲנִי לָךְ\hdot
וְשֶׁבָּאוּ לָהּ עֵדִים שֶׁהִיא טְמֵאָה\hdot
וְהָאוֹמֶרֶת אֵינִי שׁוֹתָה\hdot
וְשֶׁבַּעְלָהּ אֵינוֹ רוֹצֶה לְהַשְׁקוֹתָהּ\hdot
וְשֶׁבַּעְלָהּ בָּא עָלֶיהָ בַדֶּרֶך\hdot
וְכָל הַנְּשׂוּאוֹת לַכֹּהֲנִים\hdot
מִנְחוֹתֵיהֶן נִשְׂרָפוֹת׃}

\halacha{בַּת יִשְׂרָאֵל שֶׁנִּשֵּׂאת לַכֹּהֵן\hdot
מִנְחָתָהּ נִשְׂרֶפֶת\hdot
וְכֹהֶנֶת  שֶׁנִשֵּׂאת לְיִשְׂרָאֵל\hdot
מִנְחָתָהּ נֶאֱכֶלֶת\hdot
מַה בֵּין כֹּהֵן לְכֹהֶנֶת\hdot
מִנְחַת כֹּהֶנֶת נֶאֱכֶלֶת\hdot
וּמִנְחַת כֹּהֵן אֵינָהּ נֶאֱכֶלֶת\hdot
כֹּהֶנֶת מִתְחַלֶּלֶת\hdot
וְאֵין כֹּהֵן מִתְחַלֵּל\hdot
כֹּהֶנֶת מִטַּמְּאָה לַמֵּתִים\hdot
וְאֵין כֹּהֵן  מִטַּמֵּא לַמֵּתִים\hdot
כֹּהֵן אוֹכֵל בְּקָדְשֵׁי קֳדָשִׁים\hdot
וְאֵין כֹּהֶנֶת אוֹכֶלֶת בְּקָדְשֵׁי קֳדָשִׁים׃}

\halacha{מַה בֵּין אִישׁ לָאִשָּׁה\hdot
הָאִישׁ פּוֹרֵעַ וּפוֹרֵם\hdot
וְאֵין הָאִשָּׁה פּוֹרַעַת וּפוֹרֶמֶת\hdot
הָאִישׁ מַדִּיר אֶת בְּנוֹ בְנָזִיר\hdot
וְאֵין הָאִשָּׁה מַדֶּרֶת אֶת בְּנָהּ בְּנָזִיר\hdot
הָאִישׁ מְגַלֵּחַ עַל נְזִירוּת אָבִיו\hdot
וְאֵין הָאִשָּׁה מְגַלַּחַת עַל נְזִירוּת אָבִיהָ\hdot
הָאִישׁ מוֹכֵר אֶת בִּתּוֹ\hdot
וְאֵין הָאִשָּׁה מוֹכֶרֶת אֶת בִּתָּהּ\hdot
הָאִישׁ מְקַדֵּשׁ אֶת בִּתּוֹ\hdot
וְאֵין הָאִשָּׁה מְקַדֶּשֶׁת אֶת בִּתָּהּ\hdot
הָאִישׁ נִסְקָל עָרוֹם\hdot
וְאֵין הָאִשָּׁה נִסְקֶלֶת עֲרוּמָה\hdot
הָאִישׁ נִתְלֶה\hdot
וְאֵין הָאִשָּׁה נִתְלֵית\hdot
הָאִישׁ נִמְכָּר בִּגְנֵבָתוֹ\hdot
וְאֵין הָאִשָּׁה נִמְכֶּרֶת בִּגְנֵבָתָהּ׃}

\perek{אֲרוּסָה}{וְשׁוֹמֶרֶת יָבָם\hdot
לֹא שׁוֹתוֹת וְלֹא נוֹטְלוֹת כְּתוּבָה\hdot
שֶׁנֶּאֱמַר אֲשֶׁר תִּשְׂטֶה אִשָּׁה תַּחַת אִישָׁהּ\hdot
פְּרַט לָאֲרוּסָה וְשׁוֹמֶרֶת יָבָם\hdot
אַלְמָנָה לְכֹהֵן גָּדוֹל\hdot
גְּרוּשָׁה וַחֲלוּצָה לְכֹהֵן הֶדְיוֹט\hdot
מַמְזֶרֶת וּנְתִינָה לְיִשְׂרָאֵל\hdot
וּבַת יִשְׂרָאֵל לְמַמְזֶר וּלְנָתִין\hdot
לֹא שׁוֹתוֹת וְלֹא נוֹטְלוֹת כְּתוּבָה׃}

\halacha{וְאֵלּוּ לֹא שׁוֹתוֹת וְלֹא נוֹטְלוֹת כְּתוּבָה\hdot
הָאוֹמֶרֶת טְמֵאָה אֲנִי (לָךְ)\hdot
וְשֶׁבָּאוּ לָהּ עֵדִים שֶׁהִיא טְמֵאָה\hdot
וְהָאוֹמֶרֶת אֵינִי שׁוֹתָה\hdot
וְשֶׁבַּעְלָהּ אֵינוֹ רוֹצֶה לְהַשְׁקוֹתָהּ\hdot
וְשֶׁבַּעְלָהּ בָּא עָלֶיהָ בַּדֶרֶךְ\hdot
נוֹטֶלֶת כְּתוּבָתָהּ וְלֹא שׁוֹתָה\hdot
מֵתוּ בַּעְלֵיהֶן עַד שֶׁלֹּא שָׁתוּ\hdot
בֵּית שַׁמָּאי אוֹמְרִים נוֹטְלוֹת כְּתוּבָה וְלֹא שׁוֹתוֹת\hdot
וּבֵית הִלֵּל אוֹמְרִים לֹא שׁוֹתוֹת וְלֹא נוֹטְלוֹת כְּתוּבָה׃}

\halacha{מְעֻבֶּרֶת חֲבֵירוֹ וּמֵינֶקֶת חֲבֵירוֹ\hdot
לֹא שׁוֹתָה וְלֹא נוֹטֶלֶת כְּתוּבָה\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים יָכוֹל הוּא לְהַפְרִישָׁהּ\hdot
וּלְהַחֲזִירָהּ לְאַחַר זְמָן\hdot
אַיְלוֹנִית וּזְקֵנָה וְשֶׁאֵינָהּ רְאוּיָה לִילֵד\hdot
לֹא שׁוֹתוֹת וְלֹא נוֹטְלוֹת כְּתוּבָה\hdot
רִבִּי אֱלִיעֶזֶר אוֹמֵר יָכוֹל הוּא לִישָׂא אִשָּׁה אַחֶרֶת\hdot
וְלִפְרוֹת וּלְרַבּוֹת הֵימֶנָּה\hdot
וּשְׁאַר כָּל הַנָּשִׁים אוֹ שׁוֹתוֹת אוֹ לֹא נוֹטְלוֹת כְּתוּבָה׃}

\halacha{אֵשֶׁת כֹּהֵן שׁוֹתָה\hdot
וּמֻתֶּרֶת לְבַעְלָהּ\hdot
אֵשֶׁת סָרִיס שׁוֹתָה\hdot
עַל יְדֵי כָל הָעֲרָיוֹת מְקַנִּין\hdot
חוּץ מִן הַקָּטָן\hdot
וּמִמִּי שֶׁאֵינוֹ אִישׁ׃}

\halacha{וְאֵלּוּ שֶׁבֵּית דִּין מְקַנִּין לָהֶן\hdot
מִי שֶׁנִּתְחָרַשׁ בַּעְלָהּ\hdot
אוֹ נִשְׁתַּטָּה\hdot
אוֹ שֶׁהָיָה חָבוּשׁ בְּבֵית הָאֲסוּרִין\hdot
לֹא לְהַשְׁקוֹתָהּ אָֽמְרוּ אֶלָּא לְפוֹסְלָהּ מִכְּתוּבָתָהּ\hdot
רִבִּי יוֹסֵי אוֹמֵר אַף לְהַשְׁקוֹתָהּ\hdot
לִכְשֶׁיֵּצֵא בַּעְלָהּ מִבֵּית הָאֲסוּרִין יַשְׁקֶנָּה׃}

\perek{כַּשֵּׁם}{שֶׁהַמַּיִם בּוֹדְקִין אוֹתָה\hdot
כַּךְ הַמַּיִם בּוֹדְקִין אוֹתוֹ\hdot
שֶׁנֶּאֱמַר וּבָאוּ וּבָאוּ\hdot
כַּשֵּׁם שֶׁאֲסוּרָה לַבַּעַל\hdot
כַּךְ אֲסוּרָה לַבּוֹעֵל\hdot
שֶׁנֶּאֱמַר נִטְמָאָה וְנִטְמָאָה\hdot
דִּבְרֵי רִבִּי עֲקִיבָא\hdot
אָמַר רִבִּי יְהוֹשֻׁעַ כַּךְ הָיָה דוֹרֵשׁ זְכַרְיָה בֶּן הַקָּצָב\hdot
רִבִּי אוֹמֵר שְׁנֵי פְעָמִים הָאֲמוּרִים בַּפָּרָשָׁה\hdot
אִם נִטְמְאָה נִטְמָאָה\hdot
אֶחָד לַבַּעַל\hdot
וְאֶחָד לַבּוֹעֵל׃}

\halacha{בּוֹ בַיּוֹם דָּרַשׁ רִבִּי עֲקִיבָא וְכָל כְּלִי חֶרֶשׂ אֲשֶׁר יִפּוֹל מֵהֶם אֶל תּוֹכוֹ\hdot
כָּל אֲשֶׁר בְּתוֹכוֹ יִטְמָא\hdot
אֵינוֹ אוֹמֵר טָמֵא\hdot
אֶלָּא יִטְמָא\hdot
לְטַמֵּא אֲחֵרִים\hdot
לִמֵּד עַל כִּכָּר שֵׁנִי\hdot
שֶׁמְּטַמֵּא אֶת הַשְּׁלִישִׁי\hdot
אָמַר רִבִּי יְהוֹשֻׁעַ מִי יְגַלֶּה עָפָר מֵעֵינֶיךָ רַבָּן יוֹחָנָן בֶּן זַכָּאי\hdot
שֶׁהָיִיתָ אוֹמֵר\hdot
עָתִיד דּוֹר אַחֵר לְטַהֵר כִּכָּר שְׁלִישִׁי\hdot
שֶׁאֵין לוֹ מִקְרָא מִן הַתּוֹרָה שֶׁהוּא טָמֵא\hdot
וַהֲלֹא עֲקִיבָא תַלְמִידֶךָ\hdot
מֵבִיא לוֹ מִקְרָא מִן הַתּוֹרָה שֶׁהוּא טָמֵא\hdot
שֶׁנֶּאֱמַר כָּל אֲשֶׁר בְּתוֹכוֹ יִטְמָא׃}

\halacha{בּוֹ בַיּוֹם דָּרַשׁ רִבִּי עֲקִיבָא\hdot
וּמַדּוֹתֶם מִחוּץ לָעִיר אֶת פְּאַת קֶדְמָה אַלְפַּיִם בָּאַמָּה וְגוֹמֵר\hdot
וּמִקְרָא אַחֵר אוֹמֵר מִקִּיר הָעִיר וָחוּצָה אֶלֶף אַמָּה סָבִיב\hdot
אֵי אֶפְשָׁר לוֹמַר אֶלֶף אַמָּה שֶׁכְּבָר נֶאֱמַר אַלְפַּיִם אַמָּה\hdot
וְאֵי אֶפְשָׁר לוֹמַר אַלְפַּיִם אַמָּה שֶׁכְּבָר נֶאֱמַר אֶלֶף אַמָּה\hdot
הָא כֵּיצַד\hdot
אֶלֶף אַמָּה מִגְרָשׁ וְאַלְפַּיִם אַמָּה תְּחוּם שַׁבָּת\hdot
רִבִּי אֱלִיעֶזֶר בְּנוֹ שֶׁל רִבִּי יוֹסֵי הַגְּלִילִי אוֹמֵר\hdot
אֶלֶף אַמָּה מִגְרָשׁ\hdot
וְאַלְפַּיִם אַמָּה שָׂדוֹת וּכְרָמִים׃}

\halacha{בּוֹ בַיּוֹם דָּרַשׁ רִבִּי עֲקִיבָא אָז יָשִׁיר מֹשֶׁה וּבְנֵי יִשְׂרָאֵל אֶת הַשִּׁירָה הַזֹּאת לַיְיָ וַיֹּאמְרוּ לֵאמֹר\hdot
שֶׁאֵין תַּלְמוּד לוֹמַר לֵאמֹר\hdot
וּמַה תַּלְמוּד לוֹמַר לֵאמֹר\hdot
מְלַמֵּד שֶׁהָיוּ יִשְׂרָאֵל עוֹנִין אַחֲרָיו שֶׁל מֹשֶׁה עַל כָּל דָּבָר וְדָבָר\hdot
כְּקוֹרְאִין אֶת הַהַלֵּל\hdot
אָשִׁירָה לַיְיָ כִּי גָאֹה גָּאָה\hdot
לְכַךְ נֶאֱמַר לֵאמֹר\hdot
רִבִּי נְחֶמְיָה אוֹמֵר כְּקוֹרִין אֶת שְׁמַע\hdot
וְלֹא כְקוֹרִין אֶת הַהַלֵּל׃}

\halacha{בּוֹ בַיּוֹם דָּרַשׁ רִבִּי יְהוֹשֻׁעַ בֶּן הוֹרְקָנוֹס לֹא עָבַד אִיּוֹב אֶת הַקָּדוֹשׁ בָּרוּךְ הוּא אֶלָּא מֵאַהֲבָה\hdot
שֶׁנֶּאֱמַר הֵן יִקְטְלֵנִי לוֹ אֲיַחֵל\hdot
וַעֲדַיִן הַדָּבָר שָׁקוּל\hdot
לוֹ אֲנִי מְצַפֶּה\hdot
אוֹ אֵינִי מְצַפֶּה\hdot
תַּלְמוּד לוֹמַר עַד אֶגְוַע לֹא אָסִיר תּוּמָתִי מִמֶּנִּי\hdot
מְלַמֵּד שֶׁמֵּאַהֲבָה עָשָׂה\hdot
אָמַר רִבִּי יְהוֹשֻׁעַ מִי יְגַלֶּה עָפָר מֵעֵינֶיךָ רַבָּן יוֹחָנָן בֶּן זַכָּאי\hdot
שֶׁהָיִיתָ דּוֹרֵשׁ כָּל יָמֶיךָ שֶׁלֹּא עָבד אִיּוֹב אֶת הַמָּקוֹם אֶלָּא מִיִּרְאָה\hdot
שֶׁנֶּאֱמַר אִישׁ תָּם וְיָשָׁר יָרֵא אֱלֹהִים וְסָר מֵרָע\hdot
וְהֲלֹא יְהוֹשֻׁעַ תַּלְמִיד תַּלְמִידֶךָ לִמֵּד שֶׁמֵּאַהֲבָה עָשָׂה׃}

\perek{מִי}{שֶׁקִּנֵּא לְאִשְׁתּוֹ וְנִסְתָּרָה\hdot
אֲפִילוּ שָׁמַע מֵעוֹף הַפּוֹרֵחַ\hdot
יוֹצִיא וְיִתֵּן כְּתוּבָה\hdot
דִּבְרֵי רִבִּי אֱלִיעֶזֶר\hdot
רִבִּי יְהוֹשֻׁעַ אוֹמֵר עַד שֶׁיִּשְׂאוּ וְיִתְּנוּ בָהּ מוּזָרוֹת בַּלְּבָנָה׃}

\halacha{אָמַר עֵד אֶחָד אֲנִי רְאִיתִיהָ שֶׁנִּטְמֵאת\hdot
לֹא הָֽיְתָה שׁוֹתָה\hdot
וְלֹא עוֹד אֶלָּא אֲפִילוּ עֶבֶד אֲפִילוּ שִׁפְחָה\hdot
הֲרֵי אֵלּוּ נֶאֱמָנִין אַף לְפוֹסְלָהּ מִכְּתוּבָתָהּ\hdot
חֲמוֹתָהּ וְצָרָתָהּ וִיבִמְתָּהּ\hdot
וּבַת בַּעְלָהּ\hdot
הֲרֵי אֵלּוּ נֶאֱמָנוֹת וְלֹא לְפוֹסְלָהּ מִכְּתוּבָתָהּ\hdot
אֶלָּא שֶׁלֹּא תִשְׁתֶּה׃}

\halacha{שֶׁהָיָה בַדִּין וּמָה\hdot
אִם עֵדוּת רִאשׁוֹנָה שֶׁאֵין אוֹסַרְתָּהּ אִסּוּר עוֹלָם אֵינָהּ מִתְקַיֶּימֶת בְּפָחוֹת מִשְּׁנַיִם\hdot
עֵדוּת אַחֲרוֹנָה שֶׁאוֹסַרְתָּהּ אִסּוּר עוֹלָם\hdot
אֵינוֹ דִין שֶׁלֹּא תִתְקַיֵּם בְּפָחוֹת מִשְּׁנַיִם\hdot
תַּלְמוּד לוֹמַר וְעֵד אֵין בָּהּ\hdot
כָּל עֵדוּת שֶׁיֵּשׁ בָּהּ\hdot
קַל וָחֹמֶר לָעֵדוּת הָרִאשׁוֹנָה\hdot
מֵעַתָּה\hdot
וּמָה אִם עֵדוּת אַחֲרוֹנָה\hdot
שֶׁאוֹסַרְתָּהּ אִסּוּר עוֹלםָ\hdot
הֲרֵי הִיא מִתְקַיֶּימֶת בְּעֵד אֶחָד\hdot
עֵדוּת הָרִאשׁוֹנָה שֶׁאֵין אוֹסַרְתָּהּ אִסּוּר עוֹלָם\hdot
אֵינוֹ דִין שֶׁתִּתְקַיֵּים בְּעֵד אֶחָד\hdot
תַּלְמוּד לוֹמַר כִּי מָצָא בָהּ עֶרְוַת דָּבָר\hdot
וּלְהַלָּן הוּא אוֹמֵר עַל פִּי שְׁנַיִם עֵדִים יָקוּם דָּבָר\hdot
מַה דָּבָר הֶאָמוּר לְהַלָּן עַל פִּי שְׁנַיִם עֵדִים\hdot
אַף כָּאן עַל פִּי שְׁנַיִם עֵדִים׃}

\halacha{עֵד אוֹמֵר נִטְמֵאת\hdot
וְעֵד אוֹמֵר לֹא נִטְמֵאת\hdot
אִשָּׁה אוֹמֶרֶת נִטְמֵאת\hdot
וְאִשָּׁה אוֹמֶרֶת לֹא נִטְמֵאת\hdot
הָֽיְתָה שׁוֹתָה\hdot
אֶחָד אוֹמֵר נִטְמֵאת\hdot
וּשְׁנַיִם אוֹמְרִים לֹא נִטְמֵאת\hdot
הָֽיְתָה שׁוֹתָה\hdot
שְׁנַיִם אוֹמְרִים נִטְמֵאת\hdot
וְאֶחָד אוֹמֵר לֹא נִטְמֵאת\hdot
לֹא הָֽיְתָה שׁוֹתָה׃}

\perek{אֵלּוּ}{נֶאֱמָרִין בְּכָל לָשׁוֹן\hdot
פָּרָשַׁת סוֹטָה\hdot
וּוִדּוּי מַעֲשֵׂר\hdot
קְרִיאַת שְׁמַע וּתְפִלָּה\hdot
וּבִרְכַּת הַמָּזוֹן\hdot
וּשְׁבוּעַת הָעֵדוּת\hdot
וּשְׁבוּעַת הַפִּקָּדוֹן׃}

\halacha{וְאֵלּוּ נֶאֱמָרִין בִּלְשׁוֹן הַקֹּדֶשׁ\hdot
מִקְרָא בִכּוּרִים\hdot
וַחֲלִיצָה\hdot
בְּרָכוֹת וּקְלָלוֹת\hdot
בִּרְכַּת כֹּהֲנִים\hdot
וּבִרְכוֹת כֹּהֵן גָּדוֹל\hdot
וּפָרָשַׁת הַמֶּלֶךְ\hdot
וּפָרָשַׁת עֶגְלָה עֲרוּפָה\hdot
וּמְשׁוּחַ מִלְחָמָה בְּשָׁעָה שֶׁמְּדַבֵּר אֶל הָעָם׃}

\halacha{מִקְרָא בִכּוּרִים כֵּיצַד\hdot
וְעָנִיתָ וְאָמַרְתָּ לִפְנֵי יְיָ אֱלֹהֶיךָ\hdot
וּלְהַלָּן הוּא אוֹמֵר וְעָנוּ הַלְוִיִּם וְאָֽמְרוּ\hdot
מָה (עֲנִיָּה הָאֲמוּרָה) לְהַלָּן בִּלְשׁוֹן הַקֹּדֶשׁ\hdot
אַף כָּאן בִּלְשׁוֹן הַקֹּדֶשׁ׃}

\halacha{חֲלִיצָה כֵּיצַד\hdot
וְעָֽנְתָה וְאָֽמְרָה\hdot
וּלְהַלָּן הוּא אוֹמֵר וְעָנוּ הַלְוִיִּם וְאָֽמְרוּ\hdot
מָה עֲנִיָּה הָאֲמוּרָה לְהַלָּן בִּלְשׁוֹן הַקֹּדֶשׁ\hdot
אַף כָּאן בִּלְשׁוֹן הַקֹּדֶשׁ\hdot
רִבִּי יְהוּדָה אוֹמֵר וְעָֽנְתָה וְאָֽמְרָה כָּכָה\hdot
עַד שֶׁתֹּאמַר בִּלְשׁוֹן הַזֶּה׃}

\halacha{בְּרָכוֹת וּקְלָלוֹת כֵּיצַד\hdot
כֵּיוַן שֶׁעָֽבְרוּ יִשְׂרָאֵל אֶת הַיַּרְדֵּן\hdot
וּבָאוּ אֶל הַר גְּרִזִּים וְאֶל הַר עֵיבָל שֶׁבְּשֹׁמְרוֹן שֶׁבְּצַד שְׁכֶם\hdot
שֶׁבְּאֵצֶל אֵלוֹנֵי מוֹרֶה\hdot
שֶׁנֶּאֱמַר הֲלֹא הֵמָּה בְּעֵבֶר הַיַּרְדֵּן וְגוֹמֵר\hdot
וּלְהַלָּן הוּא אוֹמֵר וַיַּעֲבֹר אַבְרָם בָּאָרֶץ עַד מְקוֹם שְׁכֶם\hdot
עַד אֵלוֹן מוֹרֶה\hdot
מָה אֵלוֹן מוֹרֶה הֶאָמוּר לְהַלָּן שְׁכֶם\hdot
אַף אֵלוֹן מוֹרֶה הֶאָמוּר כַּאן שְׁכֶם\hdot
שִׁשָּׁה שְׁבָטִים עָלוּ לְרֹאשׁ הַר גְּרִזִּים\hdot
וְשִׁשָּׁה שְׁבָטִים עָלוּ לְרֹאשׁ הַר עֵיבָל\hdot
וְהַכֹּהֲנִים וְהַלְוִיִּם וְהָאָרוֹן עוֹמְדִים לְמַטָּה בָּאֶמְצַע\hdot
הַכֹּהֲנִים מַקִּיפִין אֶת הָאָרוֹן\hdot
וְהַלְוִיִּם אֶת הַכֹּהֲנִים\hdot
וְכָל יִשְׂרָאֵל מִכַּאן וּמִכַּאן\hdot
שֶׁנֶּאֱמַר וְכָל יִשְׂרָאֵל וּזְקֵנָיו וְשׁוֹטְרָיו וְשׁוֹפְטָיו עוֹמְדִים מִזֶּה וּמִזֶּה לָאָרוֹן וְגוֹמֵר\hdot
הָֽפְכוּ פְנֵיהֶם כְּלַפֵּי הַר גְּרִזִּים\hdot
וּפָֽתְחוּ בַבְּרָכָה בָּרוּךְ הָאִישׁ אֲשֶׁר לֹא יַעֲשֶׂה פֶסֶל וּמַסֵּכָה\hdot
וְאֵלּוּ וְאֵלּוּ עוֹנִין אָמֵן\hdot
הָֽפְכוּ פְנֵיהֶם כְּלַפֵּי הַר עֵיבָל\hdot
וּפָֽתְחוּ בַקְּלָלָה אָרוּר הָאִישׁ אֲשֶׁר יַעֲשֶׂה פֶסֶל וּמַסֵּכָה\hdot
וְאֵלּוּ וְאֵלּוּ עוֹנִין אָמֵן\hdot
עַד שֶׁגּוֹמְרִים בְּרָכוֹת וּקְלָלוֹת\hdot
וְאַחַר כַּךְ הֵבִיאוּ אֶת הָאֲבָנִים\hdot
וּבָנוּ אַת הַמִּזְבֵּחַ וְסָדוּהוּ בַסִּיד\hdot
וְכָֽתְבוּ עָלָיו אֶת דְּבְרֵי הַתּוֹרָה בְּשִׁבְעִים לָשׁוֹן\hdot
שֶׁנֶּאֱמַר בַּאֵר הֵיטֵב\hdot
וְנָֽטְלוּ אֶת הָאֲבָנִים וּבָאוּ וְלָנוּ בִמְקוֹמָן׃}

\halacha{בִּרְכַּת כֹּהֲנִים כֵּיצַד\hdot
בַּמְּדִינָה אוֹמְרִים אוֹתָהּ שָׁלֹשׁ בְּרָכוֹת\hdot
וּבַמִּקְדָּשׁ בְּרָכָה אֶחָת\hdot
בַּמִּקְדָּשׁ אוֹמֵר אֶת הַשֵּׁם כִּכְתָבוֹ\hdot
וּבַמְּדִינָה בְּכִנּוּיוֹ\hdot
בַּמְּדִינָה כֹּהֲנִים נוֹשְׂאִים אֶת יְדֵיהֶן כְּנֶגֶד כִּתְפֵיהֶן\hdot
וּבַמִּקְדָּשׁ עַל גַּבֵּי רָאשֵׁיהֶן\hdot
חוּץ מִכֹּהֵן גָּדוֹל שֶׁאֵינוֹ מַגְבִּיהַּ אֶת יָדָיו לְמַעְלָה מִן הַצִּיץ\hdot
רִבִּי יְהוּדָה אוֹמֵר אַף כֹּהֵן גָּדוֹל מַגְבִּיהַּ אֶת יָדָיו לְמַעְלָה מִן הַצִּיץ\hdot
שֶׁנֶּאֱמַר וַיִּשָּׂא אַהֲרֹן אֶת יָדָיו אֶל הָעָם וַיְּבָרְכֵם׃}

\halacha{בִּרְכוֹת כֹּהֵן גָּדוֹל כֵּיצַד\hdot
חֲזַן הַכְּנֶסֶת נוֹטֵל סֵפֶר תּוֹרָה וְנוֹתְנוֹ לְרֹאשׁ הַכְּנֶסֶת\hdot
וְרֹאשׁ הַכְּנֶסֶת נוֹתְנוֹ לַסְּגָן\hdot
וְהַסְּגָן נוֹתְנוֹ לַכֹּהֵן גָּדוֹל\hdot
וְכֹהֵן גָּדוֹל עוֹמֵד וּמְקַבֵּל (וְקוֹרֵא עוֹמֵד)\hdot
וְקוֹרֵא אַחֲרֵי מוֹת\hdot
וְאַךְ בֶּעָשׂוֹר\hdot
וְגוֹלֵל אֶת הַתּוֹרָה\hdot
וּמַנִּיחהּ בְּחֵיקוֹ\hdot
וְאוֹמֵר יוֹתֵר מִמַּה שֶׁקָּרִיתִי לִפְנֵיכֶם כָּתוּב כָּאן\hdot
וּבֶעָשׂוֹר שֶׁבְּחוֹמַשׁ הַפְּקֻדִים קוֹרֵא עַל פֶּה\hdot
וּמְבָרֵךְ עָלֶיהָ שְׁמֹנֶה בְרָכוֹת\hdot
עַל הַתּוֹרָה\hdot
וְעַל הָעֲבוֹדָה\hdot
וְעַל הַהוֹדָיָה\hdot
וְעַל מְחִילַת הֶעָוֺן\hdot
וְעַל הַמִּקְדָּשׁ\hdot
וְעַל יִשְׂרָאֵל\hdot
וְעַל הַכֹּהֲנִים\hdot
וְעַל שְׁאַר הַתְּפִלָּה׃}

\halacha{פָּרָשַׁת הַמֶּלֶךְ כֵּיצַד\hdot
מוֹצָאֵי יוֹם טוֹב הָרִאשׁוֹן שֶׁל חָג בַּשְּׁמִינִי בְּמוֹצָאֵי שְׁבִיעִית\hdot
עוֹשִׂין לוֹ בִּימָה שֶׁל עֵץ בָּעֲזָרָה
וְהוּא יוֹשֵׁב עָלֶיהָ\hdot
שֶׁנֶּאֱמַר מִקֵּץ שֶׁבַע שָׁנִים בְּמוֹעֵד וְגוֹמֵר\hdot
חֲזַן הַכְּנֶסֶת נוֹטֵל סֵפֶר תּוֹרָה\hdot
וְנוֹתְנוֹ לְרֹאשׁ הַכְּנֶסֶת\hdot
וְרֹאשׁ הַכְּנֶסֶת נוֹתְנוֹ לַסְּגָן\hdot
וְהַסְּגָן (נוֹתְנוֹ) לַכֹּהֵן גָּדוֹל\hdot
וְכֹהֵן גָּדוֹל נוֹתְנוֹ לַמֶּלֶךְ\hdot
וְהַמֶּלֶךְ עוֹמֵד וּמְקַבֵּל וְקוֹרֵא יוֹשֵׁב\hdot
אַגְרִיפָס הַמֶּלֶךְ עָמַד וְקִבֵּל\hdot
וְקָרָא עוֹמֵד וְשִׁבְּחוּהוּ חֲכָמִים\hdot
וּכְשֶׁהִגִּיעַ לְלֹא תוּכַל לָתֵת עָלֶיךָ אִישׁ נָכְרִי\hdot
זָֽלְגוּ עֵינָיו דְּמָעוֹת\hdot
אָֽמְרוּ לוֹ אַל תִּתְיָרֵא אַגְרִיפָס\hdot
אָחִינוּ אַתָּה\hdot
אָחִינוּ אַתָּה\hdot
(אָחִינוּ אַתָּה)\hdot
וְקוֹרֵא מִתְּחִלַּת אֵלֶּה הַדְּבָרִים עַד שְׁמַע\hdot
וּשְׁמַע וְהָיָה אִם שָׁמֹעַ\hdot
עַשֵּׂר תְּעַשֵּׂר\hdot
כִּי תְכַלֶּה לְעַשֵּׂר\hdot
וּפָרָשַׁת הַמֶּלֶךְ\hdot
וּבְרָכוֹת וּקְלָלוֹת\hdot
עַד שֶׁגּוֹמֵר כָּל הַפָּרָשָׁה\hdot
בְּרָכוֹת שֶׁכֹּהֵן גָּדוֹל מְבָרֵךְ אוֹתָן\hdot
הַמֶּלֶךְ מְבָרֵךְ אוֹתָן\hdot
אֶלָּא שֶׁנּוֹתֵן שֶׁל רְגָלִים\hdot
תַּחַת מְחִילַת הֶעָוֺן׃}

\perek{מָשׁוּחַ}{מִלְחָמָה בְּשָׁעָה שֶׁמְּדַבֵּר אֶל הָעָם בִּלְשׁוֹן הַקֹּדֶשׁ הָיָה מְדַבֵּר\hdot
שֶׁנֶּאֱמַר וְהָיָה בְּקָרָבְכֶם אֶל הַמִּלְחָמָה\hdot
וְנִגַּשׁ הַכֹּהֵן\hdot
זֶה כֹּהֵן מָשׁוּחַ מִלְחָמָה\hdot
וְדִבֵּר אֶל הָעָם בִּלְשׁוֹן הַקֹּדֶשׁ\hdot
וְאוֹמֵר עֲלֵיהֶם שְׁמַע יִשְׂרָאֵל וְגוֹמֵר\hdot
עַל אוֹיְבֵיכֶם וְלֹא עַל אֲחֵיכֶם\hdot
לֹא יְהוּדָה עַל שִׁמְעוֹן\hdot
וְלֹא שִׁמְעוֹן עַל בִּנְיָמִין\hdot
שֶׁאִם תִּפְּלוּ בְיָדָם יְרַחֲמוּ עֲלֵיכֶם\hdot
כְּמַה שֶּׁנֶּאֱמַר וַיָּקוּמוּ הָאֲנָשִׁים אֲשֶׁר נִקְּבוּ בְּשֵׁמוֹת וַיַּחֲזִיקוּ בַשִּׁבְיָה וְכָל מַעֲרֻמֵּיהֶם הִלְבִּישׁוּ מִן הַשָּׁלָל\hdot
וַיַּלְבִּישׁוּם וַיַּנְעִילוּם וַיַּאֲכִילוּם וַיַּשְׁקוּם וַיְסֻכוּם וַיְנַהֲלוּם בַּחֲמוֹרִים לְכָל כּוֹשֵׁל\hdot
וַיְּבִיאוּם יְרִיחוֹ עִיר הַתְּמָרִים אֵצֶל אֲחֵיהֶם\hdot
וַיָּשׁוּבוּ שׁוֹמְרוֹן\hdot
עַל אוֹיְבֵיכֶם אַתֶּם הוֹלְכִים שֶׁאִם תִּפְּלוּ בְיָדָם אֵין מְרַחֲמִים עֲלֵיכֶם\hdot
אַל יֵרַךְ לְבַבְכֶם\hdot
אַל תִּֽירְאוּ וְאַל תַחְפְּזוּ וְגוֹמֵר\hdot
אַל יֵרַךְ לְבַבְכֶם\hdot
מִפְּנֵי צַהֲלַת סוּסִים\hdot
וְצִחְצוּחַ חֲרָבוֹת\hdot
אַל תִּֽירְאוּ מִפְּנֵי הַגָּפַת תְּרִיסִין\hdot
וְשִׁפְעַת הַקַּלְגָּסִין\hdot
אַל תַּחְפְּזוּ\hdot
מִקּוֹל הַקְּרָנוֹת\hdot
אַל תַּעַרְצוּ\hdot
מִפְּנֵי קוֹל צְוָחוֹת\hdot
כִּי יְיָ אֱלֹהֵיכֶם הַהוֹלֵךְ עִמָּכֶם\hdot
הֵן בָּאִין בְּנִצְחוֹנוֹ שֶׁל בָּשָׂר וָדָם\hdot
וְאַתֶּם בָּאִים בְּנִצְחוֹנוֹ שֶׁל מָקוֹם\hdot
פְּלִשְׁתִּים בָּאוּ בְּנִצְחוֹנוֹ שֶׁל גָּלְיַת\hdot
מַה הָיָה סוֹפוֹ לְסוֹף נָפַל בַּחֶרֶב (וְהֵם) נָֽפְלוּ עִמּוֹ\hdot
בְּנֵי עַמּוֹן בָּאוּ בְּנִצְחוֹנוֹ שֶׁל שׁוֹבָךְ\hdot
מַה הָיָה סוֹפוֹ לְסוֹף נָפַל בַּחֶרֶב\hdot
וְהֵם נָֽפְלוּ עִמּוֹ\hdot
(אֲבַל) אַתֶּם אֵי אַתֶּם כֵּן\hdot
כִּי יְיָ אֱלֹהֵיכֶם הַהוֹלֵךְ עִמָּכֶם לְהִלָּחֵם לָכֶם וגוֹמֵר\hdot
זֶה מַחֲנֶה הָאָרוֹן׃}

\halacha {וְדִבְּרוּ הַשּׁוֹטְרִים אֶל הָעָם לֵאמֹר\hdot
מִי הָאִישׁ אֲשֶׁר בָּנָה בַיִת חָדָשׁ וְלֹא חֲנָכוֹ יֵלֵךְ וְיָשׁוֹב לְבֵיתוֹ וְגוֹמֵר\hdot
אֶחָד הַבּוֹנֶה בֵּית הַתֶּבֶן\hdot
בֵּית הַבָּקָר\hdot
בֵּית הָעֵצִים\hdot
בֵּית הָאוֹצָרוֹת\hdot
אֶחָד הַבּוֹנֶה\hdot
וְאֶחָד הַלּוֹקֵחַ\hdot
וְאֶחָד הַיּוֹרֵשׁ\hdot
וְאֶחָד שֶׁנִּתַּן לוֹ מַתָּנָה\hdot
וּמִי הָאִישׁ אֲשֶׁר נָטַע כֶּרֶם וְלֹא חִלְּלוֹ וְגוֹמֵר\hdot
אֶחָד הַנּוֹטֵעַ הַכֶּרֶם\hdot
וְאֶחָד הַנּוֹטֵעַ חֲמֶשֶׁת אִילָנֵי מַאֲכָל\hdot
וַאֲפִילוּ מֵחֲמֶשֶׁת מִינִין\hdot
אֶחָד הַנּוֹטֵעַ\hdot
וְאֶחָד הַמַּבְרִיךְ\hdot
וְאֶחָד הַמַּרְכִּיב\hdot
וְאֶחָד הַלּוֹקֵחַ\hdot
וְאֶחָד הַיּוֹרֵשׁ\hdot
וְאֶחָד שֶׁנִּתַּן לוֹ מַתָּנָה\hdot
וּמִי הָאִישׁ אֲשֶׁר אֵרַשׂ אִשָּׁה וְגוֹמֵר\hdot
אֶחָד הַמְּאָרֵס אֶת הַבְּתוּלָה\hdot
וְאֶחָד הַמְּאָרֵס אֶת הָאַלְמָנָה\hdot
אֲפִילוּ שׁוֹמֶרֶת יָבָם\hdot
וַאֲפִילוּ שָׁמַע שֶׁמֵּת אָחִיו בַּמִּלְחָמָה חוֹזֵר וּבָא לוֹ\hdot
כָּל אֵלּוּ שׁוֹמְעִים דִּבְרֵי כֹהֵן מֵעוֹרְכֵי הַמִּלְחָמָה וְחוֹזְרִין וּמַסְפִּיקִין מַיִם וּמָזוֹן וּמְתַקְּנִין אֶת הַדְּרָכִים׃}

\halacha{וְאֵלּוּ שֶׁאֵינָן חוֹזְרִין\hdot
הַבּוֹנֶה בֵּית שַׁעַר אַכְסַדְרָה וּמַרְפֶּסֶת\hdot
הַנּוֹטֵעַ אַרְבָּעָה אִילָנֵי מַאֲכָל\hdot
וַחֲמִשָּׁה אִילָנֵי סְרָק\hdot
הַמַּחֲזִיר אֶת גְּרוּשָׁתוֹ\hdot
אַלְמָנָה לְכֹהֵן גָּדוֹל\hdot
גְּרוּשָׁה וַחֲלוּצָה לְכֹהֵן הֶדְיוֹט\hdot
מַמְזֶרֶת וּנְתִינָה לְיִשְׂרָאֵל\hdot
בַּת יִשְׂרָאֵל לְמַמְזֵר וּלְנָתִין\hdot
לֹא הָיָה חוֹזֵר\hdot
רִבִּי יְהוּדָה אוֹמֵר אַף הַבּוֹנֶה בַּיִת עַל מְכוֹנוֹ\hdot
לֹא הָיָה חוֹזֵר\hdot
רִבִּי אֱלִיעֶזֶר אוֹמֵר אַף הַבּוֹנֶה בֵּית לְבֵנִים בַּשָּׁרוֹן\hdot
לֹא הָיָה חוֹזֵר׃}

\halacha{וְאֵלּוּ שֶׁאֵין זָזִין מִמְּקוֹמָן\hdot
בָּנָה בַיִת וַחֲנָכוֹ\hdot
נָטַע כֶּרֶם וְחִלְּלוֹ\hdot
הַנּוֹשֵׂא אֶת אֲרוּסָתוֹ\hdot
הַכּוֹנֵס אֶת יְבִמְתּוֹ\hdot
שֶׁנֶּאֱמַר נָקִי יִהְיֶה לְבֵיתוֹ שָׁנָה אֶחָת\hdot
לְבֵיתוֹ זֶה בֵּיתוֹ\hdot
יִהְיֶה\hdot
זֶה כַּרְמוֹ\hdot
וְשִׁמַּח אֶת אִשְׁתּוֹ\hdot
זוֹ אִשְׁתּוֹ\hdot
אֲשֶׁר לָקַח לְהָבִיא אֶת יְבִמְתּוֹ\hdot
אֵינָן מַסְפִּיקִין (לָהֶם) מַיִם וּמָזוֹן\hdot
וְאֵינָן מְתַקְּנִין אֶת הַדְּרָכִים׃}

\halacha{וְיָֽסְפוּ הַשּׁוֹטְרִים לְדַבֵּר אֶל הָעָם וְגוֹמֵר\hdot
רִבִּי עֲקִיבָא אוֹמֵר הַיָּרֵא וְרַךְ הַלֵּבָב כְּמַשְׁמָעוֹ\hdot
שֶׁאֵינוֹ יָכוֹל לַעֲמוֹד בְּקִשְׁרֵי הַמִּלְחָמָה וְלִרְאוֹת חֶרֶב שְׁלוּפָה\hdot
רִבִּי יוֹסֵי הַגְּלִילִי אוֹמֵר הַיָּרֵא וְרַךְ הַלֵּבָב זֶהוּ הַמִּתְיָרֵא מִן הָעֲבֵירוֹת שֶׁבְּיָדוֹ\hdot
לְפִיכַךְ תָּֽלְתָה לוֹ הַתּוֹרָה אֶת כָּל אֵלּוּ שֶׁיַּחֲזוֹר בִּגְלָלָן\hdot
רִבִּי יוֹסֵי אוֹמֵר אַלְמָנָה לְכֹהֵן גָּדוֹל\hdot
גְּרוּשָׁה וַחֲלוּצָה לְכֹהֵן הֶדְיוֹט\hdot
מַמְזֶרֶת וּנְתִינָה לְיִשְׂרָאֵל\hdot
בַּת יִשְׂרָאֵל לְמַמְזֵר וּלְנָתִין\hdot
הֲרֵי הוּא הַיָּרֵא וְרַךְ הַלֵּבָב׃}

\halacha{וְהָיָה כְּכַלּוֹת הַשּׁוֹטְרִים לְדַבֵּר אֶל הָעָם\hdot
וּפָֽקְדוּ שָׂרֵי צְבָאוֹת בְּרֹאשׁ הָעָם\hdot
וּבְעִקְּבוֹ שֶׁל עָם מַעֲמִידִין זְקִיפִין לִפְנֵיהֶם\hdot
וַאֲחֵרִים מֵאֲחוֹרֵיהֶם\hdot
וּכְשִׁילִין שֶׁל בַּרְזֶל בִּידֵיהֶן\hdot
וְכָל הַמְּבַקֵּשׁ לַחֲזוֹר הָרְשׁוּת בְּיָדָם לְקַפֵּחַ אֶת שׁוֹקָיו\hdot
שֶׁתְּחִלַּת נִיסָה נְפִילָה\hdot
שֶׁנֶּאֱמַר נָס יִשְׂרָאֵל לִפְנֵי פְלִשְׁתִּים\hdot
וְגַם מַגֵּפָה גְדוֹלָה הָֽיְתָה בָעָם\hdot
וּלְהַלָּן הוּא אוֹמֵר וַיָּנוּסוּ אַנְשֵׁי יִשְׂרָאֵל מִפְּנֵי פְלִשׁתִּים וַיְּפְּלוּ חֲלָלִים וְגוֹמֵר׃}

\halacha{בַּמֶּה דְבָרִים אֲמוּרִים בְּמִלְחֶמֶת הָֽרְשׁוּת\hdot
אֲבָל בְּמִלְחֶמֶת מִצְוָה\hdot
הַכֹּל יוֹצְאִים אֲפִילוּ חָתָן מֵחֶדְרוֹ וְכַלָּה מֵחֻפָּתָהּ\hdot
אָמַר רִבִּי יְהוּדָה בַּמֶּה דְבָרִים אֲמוּרִים בְּמִלְחֶמֶת מִצְוָה\hdot
אֲבָל בְּמִלְחֶמֶת חוֹבָה הַכֹּל יוֹצְאִין אֲפִילוּ חָתָן מֵחֶדְרוֹ וְכַלָּה מֵחֻפָּתָהּ׃}

\perek{עֶגְלָה}{עֲרוּפָה בִּלְשׁוֹן הַקֹּדֶשׁ\hdot
שֶׁנֶּאֱמַר כִּי יִמָּצֵא חָלָל בָּאֲדָמָה וְיָֽצְאוּ זְקֵנֶיךָ וְשֹׁפְטֶיךָ\hdot
שְׁלֹשָׁה מִבֵּית דִּין הַגָּדוֹל שֶׁבִּירוּשָׁלַיִם הָיוּ יוֹצְאִין\hdot
רִבִּי יְהוּדָה אוֹמֵר חֲמִשָּׁה\hdot
שֶׁנֶּאֱמַר זְקֵנֶיךָ שְׁנַיִם וְשׁוֹפְטֶיךָ שְׁנַיִם\hdot
וְאֵין בֵּית דִּין שָׁקוּל מוֹסִיפִין עֲלֵיהֶם עוֹד אֶחָד׃}

\halacha{נִמְצָא טָמוּן בַּגַּל\hdot
אוֹ תָלוּי בָּאִילָן\hdot
אוֹ צָף עַל פְּנֵי הַמַּיִם\hdot
לֹא הָיוּ עוֹרְפִין\hdot
שֶׁנֶּאֱמַר בָּאֲדָמָה וְלֹא טָמוּן בַּגַּל\hdot
נוֹפֵל וְלֹא תָלוּי בָּאִילָן\hdot
בַּשָּׂדֶה וְלֹא צָף עַל פְּנֵי הַמַּיִם\hdot
נִמְצָא סָמוּךְ לַסְּפָר אוֹ לְעִיר  שֶׁרֻבָּהּ גּוֹיִם\hdot
אוֹ לְעִיר שֶׁאֵין בָּהּ בֵּית דִּין לֹא הָיוּ עוֹרְפִין\hdot
אֵין מוֹדְדִין אֶלָּא מֵעִיר שֶׁיֵּשׁ בָּהּ בֵּית דִּין\hdot
נִמְצָא מְכֻוָּן בֵּין שְׁתֵּי עֲיָרוֹת\hdot
שְׁתֵּיהֶן מְבִיאוֹת שְׁתֵּי עֲגָלוֹת\hdot
דִּבְרֵי רִבִּי אֱלִיעֶזֶר\hdot
(וַחֲכָמִים אוֹמְרִים עִיר אַחַת מְבִיאָה עֶגְלָה עֲרוּפָה וְאֵין שְׁתֵּי עֲיָרוֹת מְבִיאוֹת שְׁתֵּי עֶגלוֹת)
וְאֵין יְרוּשָׁלַיִם מְבִיאָה עֶגְלָה עֲרוּפָה׃}

\halacha{נִמְצָא רֹאשׁוֹ בְּמָקוֹם אֶחָד\hdot
וְגוּפוֹ בְּמָקוֹם אַחֵר מוֹלִיכִין הָרֹאשׁ אֵצֶל הָגּוּף\hdot
דִּבְרֵי רִבִּי אֱלִיעֶזֶר\hdot
רִבִּי עֲקִיבָא אוֹמֵר הַגּוּף אֵצֶל הָרֹאשׁ׃}

\halacha{מֵאַיִן הָיוּ מוֹדְדִין רִבִּי אֱלִיעֶזֶר אוֹמֵר מִטַּבּוּרוֹ\hdot
רִבִּי עֲקִיבָא אוֹמֵר מֵחוֹטָמוֹ\hdot
רִבִּי אֱלִיעֶזֶר בֶּן יַעֲקֹב אוֹמֵר מִמָּקוֹם שֶׁנַּעֲשָׂה חָלָל מִצַּוָּארוֹ׃}

\halacha{נִפְטְרוּ זִקְנֵי יְרוּשָׁלַיִם וְהָֽלְכוּ לָהֶן\hdot
זִקְנֵי אוֹתָהּ הָעִיר מְבִיאִין עֶגְלָת בָּקָר אֲשֶׁר לֹא עֻבַּד בָּהּ אֲשֶׁר לֹא מָֽשְׁכָה בְּעוֹל\hdot
וְאֵין הַמּוּם פּוסֵל בָּהּ\hdot
וּמוֹרִידִים אוֹתָהּ לְנַחַל אֵיתָן\hdot
וְאֵיתָן כְּמַשְׁמָעוֹ קָשֶׁה\hdot
אַף עַל פִּי שֶׁאֵינוֹ אֵיתָן כָּשֵׁר\hdot
וְעוֹרְפִין אוֹתָהּ בְּקוֹפִיץ מֵאֲחוֹרֶיהָ\hdot
וּמְקוֹמָהּ אָסוּר מִלִּזְרוֹעַ וּמִלַּעֲבוֹד\hdot
וּמוּתָר לִסְרוֹק שָׁם פִּשְׁתָּן\hdot
וּלְנַקֵּר שָׁם אֲבָנִים׃}

\halacha{זִקְנֵי אוֹתָהּ הָעִיר רוֹחֲצִין אֶת יְדֵיהֶן בַּמַּיִם בְּמָקוֹם עֲרִיפָתָהּ שֶׁל עֶגְלָה\hdot
וְאוֹמְרִים יָדֵינוּ לֹא שָֽׁפְכוּ אֶת הַדָּם הַזֶּה וְעֵינֵינוּ לֹא רָאוּ\hdot
וְכִי עַל דַּעְתֵּנוּ עָֽלְתָה\hdot
שֶׁזִּקְנֵי בֵית דִּין שׁוֹפְכֵי דָמִים הֵן\hdot
אֶלָּא שֶׁלֹּא בָא לְיָדֵינוּ וּפְטַרְנוּהוּ בְלֹא מָזוֹן\hdot
וְלֹא רְאִינוּהוּ וְהִנַּחְנוּהוּ (בְּלֹא לְוָיָה)\hdot
וְהַכֹּהֲנִים אוֹמְרִים כַּפֵּר לְעַמְּךָ יִשְׂרָאֵל אֲשֶׁר פָּדִיתָ יְיָ וְאַל תִּתֵּן דָּם נָקִי בְּקֶרֶב עַמְּךָ יִשְׂרָאֵל\hdot
לֹא הָיוּ צְרִיכִים לוֹמַר וְנִכַּפֵּר לָהֶם הַדָּם\hdot
אֶלָּא רוּחַ הַקֹּדֶשׁ מְבַשְּׁרָתַּן אֵימָתַי שֶׁתַּעֲשׂוּ כָּכָה\hdot
הַדָּם מִתְכַּפֵּר לָהֶם׃}

\halacha{נִמְצָא הַהוֹרֵג עַד שֶׁלֹּא נֶעֶרְפָה הָעֶגְלָה\hdot
תֵּצֵא וְתִרְעֶה בָעֵדֶר\hdot
מִשֶּׁנֶּעֶרְפָה הָעֶגְלָה תִּקָּבֵר בִּמְקוֹמָהּ\hdot
שֶׁעַל סָפֵק בָּאָה מִתְּחִלָּתָהּ כִּפְּרָה סְפֵקָהּ וְהָֽלְכָה לָהּ\hdot
נֶעֶרְפָה הָעֶגְלָה וְאַחַר כַּךְ נִמְצָא הַהוֹרֵג\hdot
הֲרֵי זֶה יֵהָרֵג׃}

\halacha{עֵד אֶחָד אוֹמֵר רָאִיתִי אֶת הַהוֹרֵג\hdot
וְעֵד אֶחָד אוֹמֵר לֹא רָאִיתָ\hdot
אִשָּׁה אוֹמֶרֶת רָאִיתִי\hdot
וְאִשָּׁה אוֹמֶרֶת לֹא רָאִית\hdot
הָיוּ עוֹרְפִין\hdot
עֵד אֶחָד אוֹמֵר רָאִיתִי\hdot
וּשְׁנַיִם אוֹמְרִים לֹא רָאִיתָ\hdot
הָיוּ עוֹרְפִין\hdot
שְׁנַיִם אוֹמְרִים רָאִינוּ\hdot
וְאֶחָד אוֹמֵר לָהֶן לֹא רְאִיתֶם\hdot
לֹא הָיוּ עוֹרְפִין׃}

\halacha{מִשֶּׁרַבּוּ הָרָצְחָנִים בָּֽטְלָה עֶגְלָה עֲרוּפָה\hdot
מִשֶׁבָּא אֶלְעָזָר בֶּן דִּינָאי וּתְחִינָה בֶן פְּרִישָׁה\hdot
(בֶּן פְּרִישָׁה) הָיָה נִקְרָא\hdot
חָֽזְרוּ לִקְרוֹתוֹ בֶּן הָרָצְחָן\hdot
מִשֶּׁרַבּוּ הַמְּנָאֲפִים\hdot
פָּֽסְקוּ הַמַּיִם הַמָּרִים\hdot
וְרַבָּן יוֹחָנָן בֶּן זַכָּאי הִפְסִיקָן\hdot
שֶׁנֶּאֱמַר לֹא אֶפְקוֹד עַל בְּנוֹתֵיכֶם כִּי תִזְנֶינָה וְעַל כַּלּוֹתֵיכֶם כִּי תְנָאַפְנָה כִּי הֵם וְגוֹמֵר\hdot
מִשֶּׁמֵּת יוֹסֵי בֶּן יוֹעֶזֶר אִישׁ צְרֵידָה\hdot
וְיוֹסֵי בֶּן (יוֹחָנָן) אִישׁ יְרוּשָׁלַיִם בָּֽטְלוּ הָאַשְׁכּוֹלוֹת\hdot
שֶׁנֶּאֱמַר אֵין אֶשְׁכּוֹל לֶאֱכוֹל בִּכּוּרָה אִוְּתָה נַפְשִׁי׃}

\halacha{יוֹחָנָן כֹּהֵן גָּדוֹל הֶעֱבִיר הוֹדָיַת הַמַּעֲשֵׂר\hdot
אַף הוּא בִּטֵּל אֶת הַמְּעוֹרְרִין וְאֶת הַנּוֹקְפִין\hdot
עַד יָמָיו הָיָה פָטִישׁ מַכֶּה בִירוּשָׁלַיִם\hdot
וּבְיָמָיו אֵין אָדָם צָרִיךְ לִשְׁאוֹל עַל הַדְּמָאי׃}

\halacha{מִשֶּׁבָּֽטְלָה סַנְהֶדְרִין בֻּטַּל הַשִּׁיר מִבֵּית הַמִּשְׁתָּאוֹת\hdot
שֶׁנֶּאֱמַר בַּשִּׁיר לֹא יִשְׁתּוּ יַיִן וְגוֹמֵר׃}

\halacha{מִשֶּׁמֵּתוּ נְבִיאִים הָרִאשׁוֹנִים בָּֽטְלוּ אוּרִים וְתֻמִּים\hdot
מִשֶּׁחָרֵב בֵּית הַמִּקְדָּשׁ בֻּטַּל הַשָּׁמִיר\hdot
וְנֹפֶת צוּפִים\hdot
וּפָֽסְקוּ אַנְשֵׁי אֲמָנָה\hdot
שֶׁנֶּאֱמַר הוֹשִׁיעָה יְיָ כִּי גָמַר חָסִיד וְגוֹמֵר\hdot
רַבָּן שִׁמְעוֹן בֶּן גַּמְלִיאֵל אוֹמֵר מִשּׁוּם רִבִּי יְהוֹשֻׁעַ\hdot
מִיּוֹם שֶׁחָרֵב בֵּית הַמִּקְדָּשׁ אֵין יוֹם שֶׁאֵין בּוֹ קְלָלָה\hdot
וְלֹא יָרַד הַטַּל לִבְרָכָה\hdot
וְנִטַּל טַעַם הַפֵּירוֹת\hdot
רִבִּי יוֹסֵי אוֹמֵר אַף נִטַּל שֹׁמֶן הַפֵּירוֹת׃}

\halacha{רִבִּי שִׁמְעוֹן בֶּן אֶלְעָזָר אוֹמֵר הַטַּהֳרָה נָֽטְלָה אֶת הַטַּעַם וְאֶת הָרֵיחַ\hdot
הַמַּעַשְׂרוֹת נָֽטְלוּ אֶת שֹׁמֶן הַדָּגָן\hdot
(וַחֲכָמִים אוֹמְרִים הַזְּנוּת וְהַכִּשֻּׁפִים כִּלּוּ אֶת הַכֹּל)׃}

\halacha{בְּפוֹלְמוֹס שֶׁל אֶסְפֶּסְיָנוֹס גָּֽזְרוּ עַל עֲטָרוֹת חֲתָנִים וְעַל הָאִירוּס\hdot
בְּפוֹלְמוֹס שֶׁל טִיטוֹס גָּֽזְרוּ עַל עֲטָרוֹת כַּלּוֹת\hdot
וְשֶׁלֹּא יְלַמֵּד אָדָם אֶת בְּנוֹ יְוָנִית\hdot
בְּפוֹלְמוֹס הָאֲחָרוֹן\hdot
גָּֽזְרוּ שֶׁלֹּא תֵצֵא הַכַּלָּה בְּאַפִּרְיוֹן בְּתוֹךְ הָעִיר\hdot
וְרַבּוֹתֵינוּ הִתִּירוּ שֶׁתֵּצֵא הַכַּלָּה בְּאַפִּרְיוֹן בְּתוֹךְ הָעִיר׃}
