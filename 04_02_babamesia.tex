\tractatehead{מסכת בבא מציעא}{baba mesia}

\perek{שְׁנַיִם}{אוֹחֲזִין בְּטָלֵית\hdot
זֶה אוֹמֵר אֲנִי מְצָאתִיהָ\hdot
וְזֶה אוֹמֵר אֲנִי מְצָאתִיהָ\hdot
זֶה אוֹמֵר כֻּלָּהּ שֶׁלִּי\hdot
וְזֶה אוֹמֵר כֻּלָּהּ שֶׁלִּי\hdot
זֶה יִשָּׁבַע שֶׁאֵין לוֹ בָהּ פָּחוּת מֵחֶצְיָהּ\hdot
וְזֶה יִשָּׁבַע שֶׁאֵין לוֹ בָהּ פָּחוּת מֵחֶצְיָהּ וְיַחֲלוֹקוּ\hdot
זֶה אוֹמֵר כֻּלָּהּ שֶׁלִּי\hdot
וְזֶה אוֹמֵר חֶצְיָהּ שֶׁלִּי\hdot
הָאוֹמֵר כֻּלָּהּ שֶׁלִּי\hdot
יִשָּׁבַע שֶׁאֵין לוֹ בָהּ פָּחוּת מִשְּׁלֹשָׁה חֲלָקִים\hdot
וְהָאוֹמֵר חֶצְיָהּ שֶׁלִּי יִשָּׁבַע שֶׁאֵין לוֹ בָהּ פָּחוּת מֵרָבִיעַ\hdot
זֶה נוֹטֵל שְׁלֹשָׁה חֲלָקִים\hdot
וְזֶה נוֹטֵל רָבִיעַ׃}

\halacha{הָיוּ שְׁנַיִם רוֹכְבִין עַל גַּבֵּי בְהֵמָה\hdot
אוֹ שֶׁהָיָה אֶחָד רוֹכֵב וְאֶחָד מַנְהִיג\hdot
זֶה אוֹמֵר כֻּלָּהּ שֶׁלִּי\hdot
וְזֶה אוֹמֵר כֻּלָּהּ שֶׁלִּי\hdot
זֶה יִשָּׁבַע שֶׁאֵין לוֹ בָהּ פָּחוּת מֵחֶצְיָהּ\hdot
וְזֶה יִשָּׁבַע שֶׁאֵין לוֹ בָהּ פָּחוּת מֵחֶצְיָהּ וְיַחֲלוֹקוּ\hdot
בִּזְמָן שֶׁהֵן מוֹדִים\hdot
אוֹ שֶׁיֵּשׁ לָהֶן עֵדִים\hdot
חוֹלְקִים בְּלֹא שְׁבוּעָה׃}

\halacha{הָיָה רוֹכֵב עַל גַּבֵּי בְהֵמָה\hdot
וְרָאָה אֶת הַמְּצִיאָה וְאָמַר לַחֲבֵירוֹ תְּנָהּ לִי\hdot
נְטָלָהּ וְאָמַר אֲנִי זָכִיתִי בָהּ\hdot
זָכָה בָהּ\hdot
אִם מִשֶּׁנְּתָנָהּ לוֹ אָמַר אֲנִי זָכִיתִי בָהּ תְּחִלָּה\hdot
לֹא אָמַר כְּלוּם׃}

\halacha{רָאָה אֶת הַמְּצִיאָה\hdot
וְנָפַל לוֹ עָלֶיהָ\hdot
וּבָא אַחֵר וְהֶחֱזִיק בָּהּ\hdot
זֶה שֶׁהֶחֱזִיק בָּהּ זָכָה בָהּ\hdot
רָאָה אוֹתָן רָצִין אַחַר מְצִיאָה\hdot
אַחַר צְבִי שָׁבוּר\hdot
אַחַר גּוֹזלָוֹת שֶׁלֹּא פָֽרְחוּ\hdot
וְאָמַר זָֽכְתָה לִי שָׂדִי\hdot
זָֽכְתָה לוֹ\hdot
הָיָה צְבִי רָץ כְּדַרְכּוֹ\hdot
אוֹ שֶׁהָיוּ גוֹזָלוֹת מַפְרִיחִין\hdot
וְאָמַר זָֽכְתָה לִי שָׂדִי\hdot
לֹא אָמַר כְּלוּם׃}

\halacha{מְצִיאַת בְּנוֹ וּבִתּוֹ הַקְּטַנִּים\hdot
מְצִיאַת עַבְדּוֹ וְשִׁפְחָתוֹ הַכְּנַעֲנִים\hdot
מְצִיאַת אִשְׁתּוֹ\hdot
הֲרֵי אֵלּוּ שֶׁלּוֹ\hdot
מְצִיאַת בְּנוֹ וּבִתּוֹ הַגְּדוֹלִים\hdot
מְצִיאַת עַבְדּוֹ וְשִׁפְחָתוֹ הָעִבְרִים\hdot
מְצִיאַת אִשְׁתּוֹ שֶׁגֵּרְשָׁהּ\hdot
אַף עַל פִּי שֶׁלֹּא נָתַן לָהּ כְּתוּבָתָהּ\hdot
הֲרֵי אֵלּוּ שֶׁלָּהֶן׃}

\halacha{מָצָא שִׁטְרֵי חוֹב אִם יֵשׁ בָּהֶן אַחֲרָיוּת נִכָסִים לֹא יַחֲזִיר\hdot
שֶׁבֵּית דִּין נִפְרָעִין מֵהֶן\hdot
אֵין בָּהֶן אַחֲרָיוּת נִכָסִים יַחֲזִיר\hdot
שֶׁאֵין בֵּית דִּין נִפְרָעִין מֵהֶן\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים בֵּין כַּךְ וּבֵין כַּךְ לֹא יַחֲזִיר\hdot
מִפְּנֵי שֶׁבֵּית דִּין נִפְרָעִין מֵהֶן׃}

\halacha{מָצָא גִטֵּי נָשִׁים\hdot
וְשִׁחְרוּרֵי עֲבָדִים\hdot
דַּיְתִּיקִי\hdot
מַתָּנָה וְשׁוֹבָרִים\hdot
הֲרֵי זֶה לֹא יַחֲזִיר\hdot
שֶׁאֲנִי אוֹמֵר כְּתוּבִים הָיוּ\hdot
וְנִמְלַךְ עֲלֵיהֶם שֶׁלֹּא לִתְּנָם׃}

\halacha{מָצָא אִגְּרוֹת שׁוֹם\hdot
וְאִגְּרוֹת מָזוֹן\hdot
שִׁטְרֵי חֲלִיצָה וּמִיאוּנִין\hdot
וְשִׁטְרֵי בֵירוּרִין\hdot
וְכָל מַעֲשֵׁה בֵית דִּין\hdot
הֲרֵי זֶה יַחֲזִיר\hdot
מָצָא בַחֲפִיסָה\hdot
אוֹ בִדְלוֹסְקָמָא\hdot
תַּכְרִיךְ שֶׁל שְׁטָרוֹת\hdot
אוֹ אֲגֻדָּה שֶׁל שְׁטָרוֹת\hdot
הֲרֵי זֶה יַחֲזִיר\hdot
וְכַמָּה הִיא אֲגֻדָּה שֶׁל שְׁטָרוֹת\hdot
שְׁלֹשָׁה קְשׁוּרִין זֶה בַזֶּה\hdot
רַבָּן שִׁמְעוֹן בֶּן גַּמְלִיאֵל אוֹמֵר אֶחָד הַלֹּוֶה מִשְּׁלֹשָׁה\hdot
יַחֲזִיר לַלֹּוֶה\hdot
שְׁלֹשָׁה הַלּוֹוִין מֵאֶחָד\hdot
יַחֲזִיר לַמַּלְוֶה\hdot
מָצָא שְׁטָר בֵּין שְׁטָרוֹתָיו\hdot
וְאֵינוֹ יוֹדֵעַ מַה טִּיבוֹ\hdot
יְהֵא מֻנָּח עַד שֶׁיָּבֹא אֵלִיָּהוּ\hdot
אִם יֵשׁ עִמָּהֶן סִמְפוֹנוֹת\hdot
יַעֲשֶׂה מַה שֶּׁבַּסִּמְפוֹנוֹת׃}

\perek{אֵלּוּ}{מְצִיאוֹת שֶׁלּוֹ\hdot
וְאֵלּוּ חַיָּב לְהַכְרִיז\hdot
אֵלּוּ מְצִיאוֹת שֶׁלּוֹ\hdot
מָצָא פֵירוֹת מְפֻזָּרִין\hdot
מָעוֹת מְפֻזָּרוֹת\hdot
כְּרֵיכוֹת בִּרְשׁוּת הָרַבִּים\hdot
וְעִגּוּלֵי דְבֵילָה\hdot
כִּכָּרוֹת שֶׁל נַחְתּוֹם\hdot
מַחְרוּזוֹת שֶׁל דָּגִים\hdot
וַחֲתִיכוֹת שֶׁל בָּשָׂר\hdot
וְגִזֵּי צֶמֶר הַבָּאוֹת מִמְּדִינָתָן\hdot
וַאֲנִיצֵי פִשְׁתָּן\hdot
וּלְשׁוֹנוֹת שֶׁל אַרְגָּמָן\hdot
הֲרֵי אֵלּוּ שֶׁלּוֹ\hdot
(דִּבְרֵי רִבִּי מֵאִיר) רִבִּי יְהוּדָה אוֹמֵר כָּל שֶׁיֵּשׁ בּוֹ שִׁנּוּי חַיָּב לְהַכְרִיז\hdot
כֵּיצַד\hdot
מָצָא עִגּוּל וּבְתוֹכוֹ חֶרֶס\hdot
כִּכָּר וּבְתוֹכוֹ מָעוֹת\hdot
רִבִּי שִׁמְעוֹן בֶּן אֶלְעָזָר אוֹמֵר כָּל כְּלִי אַנְפֻּרְיָא אֵינוֹ חַיָּב לְהַכְרִיז׃}

\halacha{וְאֵלּוּ חַיָּב לְהַכְרִיז\hdot
מָצָא פֵירוֹת בַּכֶּלִי\hdot
אוֹ כֶלִי כְּמוֹת שֶׁהוּא\hdot
מָעוֹת בַּכִּיס אוֹ כִיס כְּמוֹת שֶׁהוּא\hdot
צִבּוּרֵי פֵירוֹת צִבּוּרֵי מָעוֹת\hdot
שְׁלֹשָׁה מַטְבְּעוֹת זֶה עַל גַּב זֶה\hdot
כְּרֵיכוֹת בִּרְשׁוּת הַיָּחִיד וְכִכָּרוֹת שֶׁל בַּעַל הַבַּיִת\hdot
וְגִזֵּי צֶמֶר הַלְּקוּחוֹת מִבֵּית הָאוֹמָן\hdot
כַּדֵּי יַיִן וְכַדֵּי שֶׁמֶן\hdot
הֲרֵי אֵלּוּ חַיָּב לְהַכְרִיז׃}

\halacha{מָצָא אַחַר הַגַּפָּה\hdot
אוֹ אַחַר הַגָּדֵר\hdot
גּוֹזָלוֹת מְקֻשָּׁרִין\hdot
אוֹ בַשְּׁבִילִין שֶׁבַּשָּׂדוֹת\hdot
הֲרֵי זֶה לֹא יִגַּע בָּהֶן\hdot
מָצָא כֶלִי בָּאַשְׁפָּה אִם מְכֻסֶּה לֹא יִגַּע בּוֹ\hdot
אִם מְגֻלֶּה נוֹטֵל וּמַכְרִיז\hdot
מָצָא בַגָּל וּבְכֹתֶל יָשָׁן\hdot
הֲרֵי אֵלּוּ שֶׁלּוֹ\hdot
מָצָא בְכֹתֶל חָדָשׁ\hdot
מֶחֶצְיוֹ וְלַחוּץ שֶׁלּוֹ\hdot
מֶחֶצְיוֹ וְלִפְנִים שֶׁל בַּעַל הַבַּיִת\hdot
אִם הָיָה מַשְׂכִּירוֹ לַאֲחֵרִים\hdot
אֲפִילוּ מָצָא בְּתוֹךְ הַבַּיִת\hdot
הֲרֵי אֵלּוּ שֶׁלּוֹ׃}

\halacha{מָצָא בֶחָנוּת הֲרֵי אֵלּוּ שֶׁלּוֹ\hdot
בֵּין הַתֵּיבָה וְלַחַנְוָנִי הֲרֵי אֵלּוּ שֶׁל חַנְוָנִי\hdot
לִפְנֵי שֶׁל שֻׁלְחָנִי\hdot
הֲרֵי אֵלּוּ שֶׁלּוֹ\hdot
בֵּין הַכִּסֵּא וְלַשֻּׁלְחָנִי הֲרֵי אֵלּוּ לַשֻּׁלְחָנִי\hdot
הַלּוֹקֵחַ פֵּירוֹת מֵחֲבֵירוֹ\hdot
אוֹ שֶׁשָּׁלַח לוֹ חֲבֵירוֹ פֵירוֹת\hdot
וּמָצָא בָהֶן מָעוֹת\hdot
הֲרֵי אֵלּוּ שֶׁלּוֹ\hdot
אִם הָיוּ צְרוּרִין נוֹטֵל וּמַכְרִיז׃}

\halacha{אַף הַשִּׂמְלָה הָֽיְתָה בִכְלַל כָּל אֵלֶּה\hdot
לָמָּה יָצָאָה\hdot
לְהָקִישׁ אֵלֶיהָ\hdot
לוֹמַר לָךְ מַה שִּׂמְלָה מְיוּחֶדֶת שֶׁיֵּשׁ בָּהּ סִימָנִין\hdot
וְיֵשׁ לָהּ תּוֹבְעִים\hdot
אַף כָּל דָּבָר שֶׁיֵּשׁ בּוֹ סִימַנִים\hdot
וְיֵשׁ לוֹ תוֹבְעִים\hdot
חַיָּב לְהַכְרִיז׃}

\halacha{וְעַד מָתַי חַיָּב לְהַכְרִיז\hdot
עַד כְּדֵי שֶׁיֵּדְעוּ בוֹ שְׁכֵינָיו\hdot
דִּבְרֵי רִבִּי מֵאִיר\hdot
רִבִּי יְהוּדָה אוֹמֵר שָׁלֹשׁ רְגָלִים\hdot
וְאַחַר הָרֶגֶל הָאַחֲרוֹן שִׁבְעָה יָמִים\hdot
כְּדֵי שֶׁיֵּלֵךְ לְבֵיתוֹ שְׁלֹשָׁה\hdot
וְיַחֲזוֹר שְׁלֹשָׁה\hdot
וְיַכְרִיז יוֹם אֶחָד׃}

\halacha{אָמַר אֶת הָאֲבֵידָה וְלֹא אָמַר אֶת סִימָנֶיהָ\hdot
לֹא יִתֵּן לוֹ\hdot
וְהָרַמָּאי אַף עַל פִּי שֶׁאָמַר סִימָנֶיהָ לֹא יִתֵּן לוֹ\hdot
שֶׁנֶּאֱמַר עַד דְּרוֹשׁ אָחִיךָ אוֹתוֹ\hdot
עַד שֶׁתִּדְרוֹשׁ אֶת אָחִיךָ\hdot
אִם רַמָּאי הוּא\hdot
אִם אֵינוֹ רַמָּאי\hdot
כָּל דָּבָר שֶׁעוֹשֶׂה וְאוֹכֵל\hdot
יַעֲשֶׁה וְיֹאכַל\hdot
וְדָבָר שֶׁאֵינוֹ עוֹשֶׂה וְאוֹכֵל יִמָּכֵר\hdot
שֶׁנֶּאֱמַר וַהֲשֵׁבוֹתוֹ לוֹ\hdot
רְאֵה הֵיאַךְ תְּשִׁיבֶנּוּ לוֹ\hdot
מַה יְּהֵא בַדָּמִים\hdot
רִבִּי טַרְפוֹן אוֹמֵר יִשְׁתַּמֵּשׁ בָּהֶן\hdot
לְפִיכַךְ אִם נֶאֱבָדוּ\hdot
חַיָּב בְּאַחֲרָיוּתָן\hdot
רִבִּי עֲקִיבָא אוֹמֵר לֹא יִשְׁתַּמֵּשׁ בָּהֶן\hdot
לְפִיכַךְ אִם נֶאֱבָדוּ\hdot
אֵינוֹ חַיָּב בְּאַחֲרָיוּתָן׃}

\halacha{מָצָא סְפָרִים\hdot
קוֹרֵא בָהֶן אַחַת לִשְׁלֹשִׁים יוֹם\hdot
וְאִם אֵינוֹ יוֹדֵעַ לִקְרוֹת\hdot
גּוֹלְלָן\hdot
אֲבָל לֹא יִלְמוֹד בָּהֶן בַּתְּחִלָּה\hdot
וְלֹא יִקְרָא אַחֵר עִמּוֹ\hdot
מָצָא כְסוּת מְנַעֲרָהּ אַחַת לִשְׁלֹשִׁים יוֹם\hdot
וְשׁוֹטְחָהּ לְצָרְכָהּ\hdot
אֲבָל לֹא לִכְבוֹדוֹ\hdot
כְּלֵי כֶסֶף וּכְלֵי נְחֹשֶׁת\hdot
מִשְׁתַּמֵּשׁ בָּהֶן לְצָרְכָן\hdot
אֲבָל לֹא לְשׁוֹחֲקָן\hdot
כְּלֵי זָהָב וּכְלֵי זְכוּכִית\hdot
לֹא יִגַּע בָּהֶן עַד שֶׁיָּבֹא אֵלִיָּהוּ\hdot
מָצָא שַׁק אוֹ קֻפָּה\hdot
וְכָל דָּבָר שֶׁאֵין דַּרְכּוֹ לִטּוֹל\hdot
הֲרֵי זֶה לֹא יִטּוֹל׃}

\halacha{אֵיזוֹ הִיא אֲבֵידָה\hdot
מָצָא חֲמוֹר אוֹ פָרָה רוֹעִין בַּדֶּרֶךְ\hdot
אֵין זוֹ אֲבֵידָה\hdot
חֲמוֹר וְכֵלָיו הֲפוּכִין\hdot
פָּרָה רָצָה בֵּין הַכְּרָמִים\hdot
הֲרֵי זוֹ אֲבֵידָה\hdot
הֶחֱזִירָהּ וּבָֽרְחָה הֶחֱזִירָהּ וּבָֽרְחָה\hdot
אֲפִילוּ אַרְבָּעָה וַחֲמִשָּׁה פְעָמִים\hdot
חַיָּב לְהַחֲזִירָהּ\hdot
שֶׁנֶּאֱמַר הָשֵׁב תְּשִׁיבֵם\hdot
הָיָה בָטֵל מִסֶּלַע\hdot
לֹא יֹאמַר לוֹ תֵּן לִי סֶלַע\hdot
אֶלָּא נוֹתֵן לוֹ שְׁכָרוֹ כְּפוֹעֵל (בָּטֵל)\hdot
אִם יֵשׁ שָׁם בֵּית דִּין\hdot
מַתְנֶה בִּפְנֵי בֵית דִּין\hdot
אִם אֵין שָׁם בֵּית דִּין\hdot
בִּפְנֵי מִי יַתְנֶה\hdot
שֶׁלּוֹ קוֹדֵם׃}

\halacha{מְצָאָהּ בָּרֶפֶת אֵין חַיָּב בָּהּ\hdot
בִּרְשׁוּת הָרַבִּים חַיָּב בָּהּ\hdot
וְאִם הָֽיְתָה בֵּית הַקְּבָרוֹת לֹא יִטַּמֵּא לָהּ\hdot
אִם אָמַר לוֹ אָבִיו הִטָּמֵא אוֹ שֶׁאָמַר לוֹ אַל תַּחֲזִיר\hdot
לֹא יִשְׁמַע לוֹ\hdot
פָּרַק וְטָעַן\hdot
פָּרַק וְטָעַן\hdot
אֲפִילוּ אַרְבָּעָה וַחֲמִשָּׁה פְעָמִים חַיָּב\hdot
שֶׁנֶּאֱמַר עָזוֹב תַּעֲזוֹב\hdot
הָלַךְ וְיָשַׁב לוֹ וְאָמַר\hdot
הוֹאִיל וְעָלֶיךָ מִצְוָה\hdot
אִם רְצוֹנָךְ לִפְרוֹק פְּרוֹק\hdot
פָּטוּר\hdot
שֶׁנֶּאֱמַר עִמּוֹ\hdot
אִם הָיָה זָקֵן\hdot
אוֹ חוֹלֶה חַיָּב\hdot
מִצְוָה מִן הַתּוֹרָה  לִפְרוֹק אֲבָל לֹא לִטְעוֹן\hdot
רִבִּי שִׁמְעוֹן אוֹמֵר אַף לִטְעוֹן\hdot
רִבִּי יוֹסֵי הַגָּלִילִי אוֹמֵר אִם הָיָה עָלָיו יָתֵר עַל מַשָּׂאוֹ\hdot
אֵין זָקוּק לוֹ שֶׁנֶּאֱמַר תַּחַת מַשָּׂאוֹ\hdot
מַשְׂאוּי שֶׁהוּא יָכוֹל לַעֲמוֹד בּוֹ׃}

\halacha{אֲבֵדָתוֹ וַאֲבֵדַת אָבִיו\hdot
שֶׁלּוֹ קוֹדֶמֶת\hdot
אֲבֵדָתוֹ וַאֲבֵדַת רַבּוֹ\hdot
שֶׁלּוֹ קוֹדֶמֶת\hdot
אֲבֵדַת אָבִיו וַאֲבֵדַת רַבּוֹ\hdot
שֶׁל רַבּוֹ קוֹדֶמֶת\hdot
שֶׁאָבִיו הֵבִיאוֹ לְחַיֵּי הָעוֹלָם הַזֶּה\hdot
וְרַבּוֹ שֶׁלִּמְּדוֹ חָכְמָה\hdot
מְבִיאוֹ לְחַיֵּי הָעוֹלָם הַבָּא\hdot
וְאִם אָבִיו חָכָם\hdot
שֶׁל אָבִיו קוֹדֶמֶת\hdot
הָיָה אָבִיו וְרַבּוֹ נוֹשְׂאִים מַשְׁאוּי\hdot
מַנִּיחַ אֶת שֶׁל רַבּוֹ\hdot
וְאַחַר כַּךְ מַנִּיחַ אֶת שֶׁל אָבִיו\hdot
הָיָה אָבִיו וְרַבּוֹ בְּבֵית הַשֶּׁבִי\hdot
פּוֹדֶה אֶת רַבּוֹ\hdot
וְאַחַר כַּךְ פּוֹדֶה אֶת אָבִיו\hdot
וְאִם (הָיָה) אָבִיו חָכָם\hdot
פּוֹדֶה אֶת אָבִיו\hdot
וְאַחַר כַּךְ פּוֹדֶה אֶת רַבּוֹ׃}

\perek{הַמַּפְקִיד}{אֵצֶל חֲבֵירוֹ בְּהֵמָה אוֹ כֵלִים\hdot
וְנִגְנְבוּ אוֹ שֶׁאָֽבְדוּ\hdot
שִׁלֵּם וְלֹא רָצָה לִישָׁבַע\hdot
שֶׁהֲרֵי אָֽמְרוּ שׁוֹמֵר חִנָּם נִשְׁבַע וְיוֹצֵא\hdot
נִמְצָא הַגַּנָּב מְשַׁלֵּם תַּשְׁלוּמֵי כֶפֶל\hdot
טָבַח וּמָכַר מְשַׁלֵּם תַּשְׁלוּמֵי אַרְבָּעָה וַחֲמִשָּׁה\hdot
לְמִי מְשַׁלֵּם\hdot
לְמִי שֶׁהַפִּקָּדוֹן אֶצְלוֹ\hdot
נִשְׁבַּע וְלֹא רָצָה לְשַׁלֵּם\hdot
נִמְצָא הַגַּנָּב\hdot
מְשַׁלֵּם תַּשְׁלוּמֵי כֶפֶל\hdot
טָבַח וּמָכַר מְשַׁלֵּם תַּשְׁלוּמֵי אַרְבָּעָה וַחֲמִשָּׁה\hdot
לְמִי מְשַׁלֵּם לְבַעַל הַפִּקָּדוֹן׃}

\halacha{הַשּׂוֹכֵר פָּרָה מֵחֲבֵירוֹ\hdot
וְהִשְׁאִילָהּ לְאַחֵר וּמֵתָה כְדַרְכָּהּ\hdot
יִשָּׁבַע הַשׂוֹכֵר שֶׁמֵּתָה כְדַרְכָּהּ\hdot
וְהַשּׁוֹאֵל יְשַׁלֵּם לַשּׂוֹכֵר\hdot
אָמַר רִבִּי יוֹסֵי כֵּיצַד\hdot
הַלָּה עוֹשֶׂה סְחוֹרָה בְּפָרָתוֹ שֶׁל חֲבֵירוֹ\hdot
אֶלָּא תַּחֲזוֹר פָּרָה לַבְּעָלִים׃}

\halacha{אָמַר לִשְׁנַיִם\hdot
גָּזַלְתִּי לְאַחַד מִכֶּם מָנֶה\hdot
וְאֵינִי יוֹדֵעַ אֵיזֶה מִכֶּם\hdot
אוֹ אָבִיו שֶׁל אַחַד מִכֶּם\hdot
הִפְקִיד לִי מָנֶה\hdot
וְאֵינִי יוֹדֵעַ אֵיזֶה הוּא\hdot
נוֹתֵן לַזֶּה מָנֶה וְלַזֶּה מָנֶה\hdot
שֶׁהוֹדָה מִפִּי עַצְמוֹ׃}

\halacha{שְׁנַיִם שֶׁהִפְקִידוּ אֵצֶל אֶחָד\hdot
זֶה מָנֶה וְזֶה מָאתַיִם\hdot
זֶה אוֹמֵר שֶׁלִּי מָאתַים וְזֶה אוֹמֵר שֶׁלִּי מָאתַיִם\hdot
נוֹתֵן לַזֶּה מָנֶה\hdot
וְלַזֶּה מָנֶה\hdot
וְהַשְּׁאַר יְהֵא מֻנָּח עַד שֶׁיָּבֹא אֵלִיָּהוּ\hdot
אָמַר רִבִּי יוֹסֵי אִם כֵּן מַה הִפְסִיד הָרַמָּאי\hdot
אֶלָּא הַכֹּל יְהֵא מֻנָּח עַד שֶׁיָּבֹא אֵלִיָּהוּ׃}

\halacha{וְכֵן שְׁנֵי כֵלִים\hdot
אֶחָד יָפֶה מָנֶה\hdot
וְאֶחָד יָפֶה אֶלֶף זוּז\hdot
זֶה אוֹמֵר יָפֶה שֶׁלִּי\hdot
וְזֶה אוֹמֵר יָפֶה שֶׁלִּי\hdot
נוֹתֵן אֶת הַקָּטָן לְאֶחָד מֵהֶן\hdot
וּמִתּוךְ הַגָּדוֹל נוֹתֵן דְּמֵי קָטָן לַשֵּׁנִי\hdot
וְהַשְּׁאָר יְהֵא מֻנָּח עַד שֶׁיָּבֹא אֵלִיָּהוּ\hdot
אָמַר רִבִּי יוֹסֵי אִם כֵּן מַה הִפְסִיד הָרַמָּאי\hdot
אֶלָּא הַכֹּל יְהֵא מֻנָּח עַד שֶׁיָּבֹא אֵלִיָּהוּ׃}

\halacha{הַמַּפְקִיד פֵּירוֹת אֵצֶל חֲבֵירוֹ\hdot
אֲפִילוּ הֵן אֲבוּדִין\hdot
לֹא יִגַּע בָּהֶן\hdot
רַבָּן שִׁמְעוֹן בֶּן גַּמְלִיאֵל אוֹמֵר מוֹכְרָן בִּפְנֵי בֵית דִּין מִפְּנֵי שֶׁהוּא כְּמֵשִׁיב אֲבֵידָה לַבְּעָלִים׃}

\halacha{הַמַּפְקִיד פֵּירוֹת אֵצֶל חֲבֵירוֹ\hdot
הֲרֵי זֶה יוֹצִיא לוֹ חֶסְרוֹנוֹת\hdot
לַחִטִּין וְלָאֹרֶז תִּשְׁעָה חֲצָאֵי קַבִּין לַכּוֹר\hdot
לַשְּׂעוֹרִין וְלַדֹּחַן תִּשְׁעָה קַבִּין לַכּוֹר\hdot
לַכֻּסְמִין וּלְזֶּרַע פִּשְׁתָּן שָׁלֹשׁ סְאִין לַכּוֹר\hdot
הַכֹּל לְפִי הַמִּדָּה\hdot
הַכֹּל לְפִי הַזְּמָן\hdot
אָמַר רִבִּי יוֹחָנָן בֶּן נוּרִי וְכִי מָה אִכְפַת לָהֶן לָעַכְבָּרִין\hdot
וַהֲלֹא אוֹכְלִים בֵּין מֵהַרְבֶּה וּבֵין מִקִּמְעָא\hdot
אֶלָּא אֵינוֹ מוֹצִיא לוֹ חֶסְרוֹנוֹת\hdot
אֶלָּא לַכּוֹר אֶחָד בִּלְבָד\hdot
רִבִּי יְהוּדָה אוֹמֵר אִם הָֽיְתָה מִדָּה מְרֻבָּה\hdot
אֵינוֹ מוֹצִיא לוֹ חֶסְרוֹנוֹת מִפְּנֵי שְׁמוֹתִירוֹת׃}

\halacha{יוֹצִיא לוֹ שְׁתוּת לַיַּיִן\hdot
רִבִּי יְהוּדָה אוֹמֵר חֹמֶשׁ\hdot
יוֹצִיא לוֹ שׁלֹשֶׁת לוֹגִין שֶׁמֶן לַמֵּאָה\hdot
לוֹג וּמֶחְצָה שְׁמָרִים לוֹג וּמֶחְצָה בֶּלַע\hdot
אִם הָיָה שֶׁמֶן מְזֻקָּק\hdot
אֵינוֹ מוֹצִיא לוֹ שְׁמָרִים\hdot
אִם הָיוּ קַנְקַנִּים יְשָׁנִים\hdot
אֵינוֹ מוֹצִיא לוֹ בֶּלַע\hdot
רִבִּי יְהוּדָה אוֹמֵר אַף הַמּוֹכֵר שֶׁמֶן מְזֻקָּק לַחֲבֵירוֹ כָּל יְמוֹת הַשָּׁנָה\hdot
הֲרֵי מְקַבֵּל עָלָיו לוֹג וּמֶחְצָה שְׁמָרִים לַמֵּאָה׃}

\halacha{הַמַּפְקִיד חָבִית אֵצֶל חֲבֵירוֹ\hdot
וְלֹא יְחֲדוּ לָהּ הַבְּעָלִים מָקוֹם\hdot
וְטִלְטְלָהּ וְנִשְׁבָּרָה\hdot
אִם מִתּוֹךְ יָדוֹ נִשְׁבָּרָה\hdot
לְצָרְכוֹ חַיָּב\hdot
לְצָרְכָהּ פָּטוּר\hdot
אִם מִשֶּׁהִנִּיחָהּ נִשְׁבָּרָה\hdot
בֵּין לְצָרְכוֹ בֵּין לְצָרְכָהּ פָּטוּר\hdot
יִחֲדוּ לָהּ הַבְּעָלֳים מָקוֹם\hdot
וְטִלְטְלָהּ וְנִשְׁבָּרָה\hdot
בֵּין מִתּוֹךְ יָדוֹ וּבֵין מִשֶּׁהִנִּיחָהּ\hdot
לְצָרְכוֹ חַיָּב לְצָרְכָהּ פָּטוּר׃}

\halacha{הַמַּפְקִיד מָעוֹת אֵצֶל חֲבֵירוֹ\hdot
צְרָרָן וְהִפְשִׁילָן לַאֲחוֹרָיו\hdot
אוֹ שֶׁמְּסָרָן לִבְנוֹ וּלְבִתּוֹ הַקְּטַנִּים\hdot
וְנָעַל בִּפְנֵיהֶם שֶׁלֹּא כָרָאוּי חַיָּב\hdot
שֶׁלֹּא שָׁמַר כְּדֶרֶךְ הַשּׁוֹמְרִים\hdot
וְאִם שָׁמַר כְּדֶרֶךְ הַשּׁוֹמְרִים פָּטוּר׃}

\halacha{הַמַּפְקִיד מָעוֹת אֵצֶל שֻׁלְחָנִי\hdot
אִם צְרוּרִין לֹא יִשְׁתַּמֵּשׁ בָּהֶן\hdot
לְפִיכַךְ אִם נֶאֶבְדוּ אֵינוֹ חַיָּב בְּאַחֲרָיוּתָן\hdot
מֻתָּרִין יִשְׁתַּמֵּשׁ בָּהֶן\hdot
לְפִיכַךְ אִם נֶאֶבְדוּ חַיָּב בְּאַחֲרָיוּתָן\hdot
אֵצֶל בַּעַל הַבַּיִת\hdot
בֵּין צְרוּרִין וּבֵין מֻתָּרִין\hdot
לֹא יִשְׁתַּמֵּשׁ בָּהֶן\hdot
לְפִיכַךְ אִם נֶאֶבְדוּ אֵינוֹ חַיָּב בְּאַחֲרָיוּתָן\hdot
חַנְוָנִי כְּבַעַל הַבַּיִת\hdot
דִּבְרֵי רִבִּי מֵאִיר\hdot
רִבִּי יְהוּדָה אוֹמֵר חַנְוָנִי כְּשֻׁלְחָנִי׃}

\halacha{הַשּׁוֹלֵחַ בַּפִּקָּדוֹן\hdot
בֵּית שַׁמָּאי אוֹמְרִים יִלָּקֶה בְּחָסֵר וּבְיָתֵר\hdot
וּבֵית הִלֵּל אוֹמְרִים כְּשַׁעַת הוֹצָאָה\hdot
רִבִּי עֲקִיבָא אוֹמֵר כְּשַׁעַת הַתְּבִיעָה\hdot
הַחוֹשֵׁב לִשְׁלוֹחַ יָד בַּפִּקָּדוֹן בֵּית שַׁמָּאי אוֹמְרִים חַיָּב\hdot
וּבֵית הִלֵּל אוֹמְרִים אֵינוֹ חַיַּב עַד שֶׁיִּשְׁלַח בּוֹ יָד (שֶׁנֶּאֱמַר אִם לֹא שָׁלַח יָדוֹ בִּמְלֶאכֶת רֵעֶהוּ)\hdot
כֵּיצַד\hdot
הִטָּה אֶת הֶחָבִית\hdot
וְנָטַל הֵימֶנָּה רְבִיעִית וְנִשְׁבָּרָה\hdot
אֵינוֹ מְשַׁלֵּם אֶלָּא רְבִיעִית\hdot
הִגְבִּיהָהּ וְנָטַל הֵימֶנָּה רְבִיעִית וְנִשְׁבָּרָה\hdot
מִשַׁלֵּם דְּמֵי כֻלָּהּ׃}

\perek{הַזָּהָב}{קוֹנֶה אֶת הַכֶּסֶף\hdot
וְהַכֶּסֶף אֵינוֹ קוֹנֶה אֶת הַזָּהָב\hdot
הַנְּחֹשֶׁת קוֹנֶה אֶת הַכֶּסֶף\hdot
וְהַכֶּסֶף אֵינוֹ קוֹנֶה אֶת הַנְּחֹשֶׁת\hdot
מָעוֹת רָעוֹת קוֹנוֹת אֶת הַיָּפוֹת\hdot
וְהַיָּפוֹת אֵינָן קוֹנוֹת אֶת הָרָעוֹת\hdot
אָסִימוֹן קוֹנֶה אֶת הַמַּטְבֵּעַ\hdot
וְהַמַּטְבֵּעַ אֵינוֹ קוֹנֶה אֶת אָסִימוֹן\hdot
מְטַלְטְלִין קוֹנִים אֶת הַמַּטְבֵּעַ\hdot
וְהַמַּטְבֵּעַ אֵינוֹ קוֹנֶה אֶת הַמְּטַלְטְלִין\hdot
(זֶה הַכְּלָל)
כָּל הַמְּטַלְטְלִין קוֹנִין זֶה אֶת זֶה׃}

\halacha{כֵּיצַד\hdot
מָשַׁךְ הֵימֶנּוּ פֵירוֹת וְלֹא נָתַן לוֹ מָעוֹת\hdot
אֵינוֹ יָכוֹל לַחֲזוֹר בּוֹ\hdot
נָתַן לוֹ מָעוֹת\hdot
וְלֹא מָשַׁךְ הֵימֶנּוּ פֵירוֹת\hdot
יָכוֹל לַחֲזוֹר בּוֹ\hdot
אֲבָל אָֽמְרוּ מִי שֶׁפָּרַע מֵאַנְשֵׁי דּוֹר הַמַּבּוּל וּמִדּוֹר הַפְּלָגָה\hdot
הוּא עָתִיד לְהִפָּרַע מִמִּי שֶׁאֵינוֹ עוֹמֵד בְּדִבּוּרוֹ\hdot
רִבִּי שִׁמְעוֹן אוֹמֵר כָּל שֶׁהַכֶּסֶף בְּיָדוֹ\hdot
יָדוֹ עַל הָעֶלְיוֹנָה׃}

\halacha{הָאוֹנָאָה אַרְבָּעָה כֶסֶף מֵעֶשְׂרִים וְאַרְבָּעָה כֶסֶף לַסֶּלַע\hdot
שְׁתוֹת לַמֶּקַח\hdot
עַד מָתַי מוּתָר לְהַחֲזִיר\hdot
עַד כְּדֵי שֶׁיַּרְאֶה לַתַּגָּר אוֹ לִקְרוֹבוֹ\hdot
הוֹרָה רִבִּי טַרְפוֹן בְּלוּד\hdot
הָאוֹנָאָה שְׁמֹנָה  כֶסֶף לַסֶּלַע\hdot
שָׁלִישׁ לַמֶּקַח\hdot
וְשָֽׂמְחוּ תַגָּרֵי לוּד\hdot
אָמַר לָהֶם כָּל הַיּוֹם מוּתָר לַחֲזוֹר\hdot
אָֽמְרוּ לוֹ יַנִּיחַ לָנוּ רִבִּי טַרְפוֹן בִּמְקוֹמֵנוּ וְחָֽזְרוּ לְדִבְרֵי חֲכָמִים׃}

\halacha{אֶחָד הַלּוֹקֵחַ וְאֶחָד הַמּוֹכֵר יֵשׁ לָהֶן אוֹנָאָה\hdot
כְּשֵׁם שֶׁאוֹנָאָה לַהֶדְיוֹט כַּךְ אוֹנָאָה לַתַּגָּר\hdot
רִבִּי יְהוּדָה אוֹמֵר אֵין אוֹנָאָה לַתַּגָּר\hdot
מִי שֶׁהֻטַּל עָלָיו יָדוֹ עַל הָעֶלְיוֹנָה רָצָה אוֹמֵר לוֹ תֵּן לִי מָעוֹתַי אוֹ תֵּן לִי מַה שֶּׁאוֹנִיתָנִי׃}

\halacha{כַּמָּה תְּהֵא הַסֶּלַע חֲסֵירָה וְלֹא יְהֵא בָּהּ אוֹנָאָה\hdot
רִבִּי מֵאִיר אוֹמֵר אַרְבָּעָה אִיסָרִין אִיסָר לְדִינָר\hdot
רִבִּי יְהוּדָה אוֹמֵר אַרְבָּעָה פֻּנְדִיּוֹנוֹת פֻּנְדִּיּוֹן לְדִינָר\hdot
רִבִּי שִׁמְעוֹן אוֹמֵר שְׁמֹנָה פֻּנְדִּיּוֹנוֹת שְׁנֵי פֻּנְדִּיּוֹנִים לְדִינָר׃}

\halacha{עַד מָתַי מוּתָר לְהַחֲזִיר\hdot
בַּכְּרָכִים עַד כְּדֵי שֶׁיַּרְאֶה לַשֻּׁלְחָנִי\hdot
וּבַכְּפָרִים עַד עַרבֵי שַׁבָּתוֹת\hdot
אִם הָיָה מַכִּירָהּ\hdot
אֲפִילוּ לְאַחַר שְׁנֵים עָשָׂר חֹדֶשׁ\hdot
מְקַבְּלָהּ הֵימֶנּוּ\hdot
וְאֵין לוֹ עָלָיו אֶלָּא תַרְעֹמֶת\hdot
וְנוֹתְנָהּ לְמַעֲשֵׁר שֵׁנִי\hdot
וְאֵינוֹ חוֹשֵׁשׁ\hdot
שֶׁאֵינוֹ אֶלָּא נֶפֶשׁ רָעָה׃}

\halacha{הָאוֹנָאָה אַרְבָּעָה כֶסֶף\hdot
וְהַטַּעֲנָה שְׁתֵּי כֶסֶף\hdot
וְהַהוֹדָאָה שָׁוֶה פְרוּטָה\hdot
חֲמֵשׁ פְּרוּטוֹת הֵן\hdot
הַהוֹדָאָה שָׁוֶה פְרוּטָה\hdot
וְהָאִשָּׁה מִתְקַדֶּשֶׁת בְּשָׁוֶה פְרוּטָה\hdot
וְהַנֶּהֱנֶה בְּשָׁוֶה פְרוּטָה מִן הַהֶקְדֵּשׁ מָעַל\hdot
וְהַמּוֹצֵא שָׁוֶה פְרוּטָה חַיָּב לְהַכְרִיז\hdot
וְהַגּוֹזֵל אֶת חֲבֵירוֹ שָׁוֶה פְרוּטָה וְנִשְׁבַּע לוֹ\hdot
יוֹלִיכֶנּוּ אַחֲרָיו אֲפִילוּ לְמָדָי׃}

\halacha{חֲמִשָּׁה חֳמָשִׁין הֵן\hdot
הָאוֹכֵל תְּרוּמָה וּתְרוּמַת מַעֲשֵׂר וּתְרוּמַת מַעֲשֵׂר שֶׁל דְּמָאי\hdot
וְהַחַלָּה וְהַבִּכּוּרִים מוֹסִיף חֹמֶשׁ\hdot
הַפּוֹדֶה (נֶטַע רְבָעִי)\hdot
וּמַעֲשֵׁר שֵׁנִי שֶׁלּוֹ מוֹסִיף חֹמֶשׁ\hdot
הַפּוֹדֶה אֶת הֶקְדֵשׁוֹ\hdot
מוֹסִיף חֹמֶשׁ\hdot
הַנֶּהֱנֶה בְּשָׁוֶה פְרוּטָה מִן הַהַקְדֵּשׁ\hdot
מוֹסִיף חֹמֶשׁ\hdot
וְהַגּוֹזֵל אֶת חֲבֵירוֹ שָׁוֶה פְרוּטָה וְנִשְׁבַּע לוֹ מוֹסִיף חֹמֶשׁ׃}

\halacha{אֵלּוּ דְבָרִים שֶׁאֵין לָהֶם אוֹנָאָה\hdot
הָעֲבָדִים וְהַשְּׁטָרוֹת וְהַקַּרְקָעוֹת וְהַהֶקְדֵּשׁוֹת\hdot
אֵין לָהֶם תַּשְׁלוּמֵי כֶפֶל\hdot
וְלֹא תַשְׁלוּמֵי אַרְבָּעָה וַחֲמִשָּׁה\hdot
שׁוֹמֵר חִנָּם אֵינוֹ נִשׁבַּע\hdot
וְנוֹשֵׂא שָׂכָר אֵינוֹ מְשַׁלֵּם\hdot
רִבִּי שִׁמְעוֹן אוֹמֵר קֳדָשִׁים שֶׁהוּא חַיָּב בְּאַחֲרָיוּתָן יֵשׁ לָהֶן אוֹנָאָה\hdot
וְשֶׁאֵינוֹ חַיָּב בְּאַחֲרָיוּתָן אֵין לָהֶן אוֹנָאָה\hdot
רִבִּי יְהוּדָה אוֹמֵר אַף הַמּוֹכֵר סֵפֶר תּוֹרָה בְּהֵמָה וּמַרְגָּלִיּוֹת אֵין לָהֶם אוֹנָאָה\hdot
אָֽמְרוּ לוֹ לֹא אָֽמְרוּ אֶלָּא אֶת אֶלּוּ׃}

\halacha{כְּשֵׁם שֶׁאוֹנָאָה\hdot
בְּמֶקַח וּבְמִמְכַּר\hdot
כַּך אוֹנָאָה בַּדְּבָרִם\hdot
לֹא יֹאמַר לוֹ בְּכַמָּה חֵפֶץ זֶה\hdot
וְהוּא אֵינוֹ רוֹצֶה לִקַּח\hdot
אִם הָיָה בַעַל תְּשׁוּבָה לֹא יֹאמַר לוֹ זְכוֹר מַעֲשֶׁיךָ הָרִאשׁוֹנִים\hdot
אִם הָיָה בֶן גֵּרִים\hdot
לֹא יֹאמַר לוֹ זְכוֹר מַעֲשֵׂה אֲבוֹתֶיךָ\hdot
שֶׁנֶּאֱמַר וְגֵר לֹא תוֹנֶה וְלֹא תִלְחָצֶנּוּ׃}

\halacha{אֵין מְעָֽרְבִין פֵּירוֹת בְּפֵירוֹת\hdot
אֲפִילוּ חֲדָשִׁים בַּחֲדָשִׁים\hdot
וְאֵין צָרִיךְ לוֹמַר חֲדָשִׁים בַּיְּשָׁנִים\hdot
בֶּאֱמֶת בַּיַּיִן הִתִּירוּ לְעָרֵב קָשֶׁה בָּרָךְ\hdot
מִפְּנֵי שֶׁהוּא מַשְׁבִּיחוֹ\hdot
אֵין מְעָֽרְבִין שִׁמְרֵי יַיִן בַּיַּיִן\hdot
אֲבָל נוֹתֵן לוֹ אֶת שְׁמָרָיו\hdot
מִי שֶׁנִּתְעָרַב (לוֹ) מַיִם בַּיַּיִן לֹא יִמְכְּרֶנּוּ בֶחָנוּת\hdot
אֶלָּא אִם כֵּן הוֹדִיעוֹ\hdot
וְלֹא  לַתַּגָּר\hdot
אַף עַל פִּי שֶׁהוֹדִיעוֹ\hdot
שֶׁאֵינוֹ אֶלָּא לְרַמּוֹת בּוֹ\hdot
מָקוֹם שֶׁנָּהֲגוּ לְהַטִּיל מַיִם בַּיַּיִן\hdot
יַטִּילוּ׃}

\halacha{הַתַּגָּר נוֹטֵל מֵחֲמֵשׁ גֳּרָנוֹת\hdot
וְנוֹתֵן לְתוֹךְ מְגוּרָה אֶחָת\hdot
מֵחֲמֵשׁ גִּתּוֹת\hdot
וְנוֹתֵן לְתוֹךְ פִּיטָס אֶחָד\hdot
וּבִלְבַד שֶׁלֹּא יְהֵא מִתְכַּוֵּין לְעָרֵב\hdot
רִבִּי יְהוּדָה אוֹמֵר לֹא יְחַלֵּק הַחַנְוָנִי קָלִיּוֹת וֶאֱגוֹזִים לַתִּינוֹקוֹת\hdot
מִפְּנֵי שֶׁהוּא מַרְגִּילָן לָבֹא אֶצְלוֹ וַחֲכָמִים מַתִּירִין\hdot
וְלֹא לִפְחוֹת אֶת הַשַּׁעַר\hdot
וַחֲכָמִים אוֹמְרִים זָכוּר לְטוֹב\hdot
לֹא יָבוֹר אֶת הַגְּרִיסִין דִּבְרֵי אַבָּא שָׁאוּל\hdot
וַחֲכָמִים מַתִּירִין\hdot
וּמוֹדִים שֶׁלֹּא יָבוֹר מֵעַל פִּי מְגוּרָה\hdot
שֶׁאֵינוֹ אֶלָּא כְּגוֹנֵב אֶת הָעַיִן\hdot
אֵין מְפַרְכְּסִין לֹא אֶת הָאָדָם\hdot
וְלֹא אֶת הַבְּהֵמָה\hdot
וְלֹא אֶת הַכֵּלִים׃}

\perek{אֵיזֶהוּ}{נֶשֶׁךְ\hdot
וְאֵיזֶהוּ תַרְבִּית\hdot
אֵיזֶהוּ נֶשֶׁךְ\hdot
הַמַּלְוֶה סֶלַע בַּחֲמִשָּׁה דִּינָרִין\hdot
סָאתַיִם חִטִּין בִּשְׁלֹשָׁה\hdot
מִפְּנֵי שֶׁהוּא נוֹשֵׁךְ\hdot
וְאֵיזֶהוּ תַרְבִּית\hdot
הַמַּרְבֶּה בַּפֵּירוֹת\hdot
כֵּיצַד\hdot
לָקַח הֵימֶנּוּ חִטִּין בְּדִינַר זָהָב הַכּוֹר\hdot
וְכֵן הַשַּׁעַר\hdot
עָֽמְדוּ חִטִּין בִּשְׁלֹשָׁה דִינָרִין\hdot
אָמַר לוֹ תֵּן לִי חִטִּין שֶׁאֲנִי רוֹצֶה לְמָכְרָן וְלִקַּח בָּהֶן יַיִן\hdot
אָמַר לוֹ הֲרֵי חִטֶּיךָ עֲשׂוּיוֹת עָלַי שְׁלֹשָׁה דִינָרִים\hdot
וַהֲרֵי לָךְ אֶצְלִי בָּהֶן יַיִן\hdot
וְיַיִן אֵין לוֹ׃}

\halacha{הַמַּלְוֶה אֶת חֲבֵירוֹ\hdot
לֹא יָדוּר בַּחֲצֵרוֹ חִנָּם\hdot
וְלֹא יִשְׂכּוֹר מִמֶּנּוּ בְּפָחוּת\hdot
מִפְּנֵי שֶׁהוּא רִבִּית\hdot
מַרְבִּין עַל הַשָּׂכָר\hdot
וְאֵין מַרְבִּין עַל הַמֶּכֶר\hdot
כֵּיצַד\hdot
הִשְׂכִּיר לוֹ אֶת חֲצֵרוֹ\hdot
וְאָמַר לוֹ אִם מֵעַכְשָׁיו אַתָּה נוֹתֵן לִי\hdot
הֲרֵי הִיא לָךְ בַּעֲשָׂרָה סְלָעִים לַשָּׁנָה\hdot
וְאִם שֶׁל חֹדֶשׁ בַּחֹדֶשׁ בְּסֶלַע לַחֹדֶשׁ\hdot
מוּתָר\hdot
מָכַר לוֹ שָׁדֵהוּ\hdot
וְאָמַר לוֹ אִם מֵעַכְשָׁיו אַתָּה נוֹתֵן לִי\hdot
הֲרֵי הִיא שֶׁלָּךְ בְּאֶלֶף זוּז\hdot
אִם לַגֹּרֶן בִּשְׁנֵים עָשָׂר מָנֶה\hdot
אָסוּר׃}

\halacha{מָכַר לוֹ אֶת הַשָּׂדֶה\hdot
וְנָתַן לוֹ מִקְצַת דָּמִים\hdot
וְאָמַר לוֹ אֵימָתַי שֶׁתִּרְצֶה הָבֵא מָעוֹת וְטוֹל אֶת שֶׁלָּךְ\hdot
אָסוּר\hdot
הִלְוָהוּ עַל שָׂדֵהוּ וְאָמַר לוֹ\hdot
אִם אֵי אַתָּה נוֹתֵן לִי מִכָּאן וְעַד שָׁלֹשׁ שָׁנִים\hdot
הֲרֵי הִיא שֶׁלִּי\hdot
הֲרֵי הִיא שֶׁלּוֹ\hdot
וְכַךְ הָיָה בַּיְתוֹס בֶּן זוֹנִין עוֹשֶׂה עַל פִּי חֲכָמִים׃}

\halacha{אֵין מוֹשִׁיבִין חַנְוָנִי לְמַחֲצִית שָׂכָר\hdot
וְלֹא יִתֵּן מָעוֹת לִקַּח בָּהֶן פֵּירוֹת לְמַחֲצִית שָׂכָר\hdot
אֶלָּא אִם כֵּן נוֹתֵן לוֹ שְׂכָרוֹ כְפוֹעֵל\hdot
אֵין מוֹשִׁיבִין תַּרְנְגוֹלִין לְמֶחְצָה\hdot
וְאֵין שָׁמִין עֲגָלִין וְסַיָּחִין לְמֶחְצָה\hdot
אֶלָּא אִם כֵּן נוֹתֵן לוֹ שְׂכַר עֲמָלוֹ וּמְזוֹנוֹ\hdot
(אֲבָל) מְקַבְּלִין עֲגָלִין וְסַיָּחִין לְמֶחְצָה\hdot
וּמְגַדְּלִין אוֹתָן עַד שֶׁיְּהוּ מְשֻׁלָּשִׁין\hdot
וַחֲמוֹר עַד שֶׁתְּהֵא טוֹעֶנֶת׃}

\halacha{שָׁמִין פָּרָה וַחֲמוֹר וְכָל דָּבָר שֶׁדַּרְכּוֹ לַעֲשׂוֹת וְלֶאֱכוֹל לְמֶחְצָה\hdot
מָקוֹם שֶׁנָּהֲגוּ לַחֲלוֹק אֶת הַוְּלָדוֹת מִיָּד חוֹלְקִין\hdot
מָקוֹם שֶׁנָּהֲגוּ לְגַדֵּל יַגְדִּילוּ\hdot
רַבָּן שִׁמְעוֹן בֶּן גַּמְלִיאֵל אוֹמֵר שָׁמִין עֵגֶל עִם אִמּוֹ\hdot
וְסַיָּח עִם אִמּוֹ\hdot
וּמַפְרִין עַל שָׂדֵהוּ\hdot
וְאֵינוֹ חוֹשֵׁשׁ מִשּׁוּם רִבִּית׃}

\halacha{אֵין מְקַבְּלִין צֹאן בַּרְזֶל מִיִּשְׂרָאֵל מִפְּנֵי שֶׁהוּא רִבִּית\hdot
אֲבָל מְקַבְּלִין צֹאן בַּרְזֶל מִן הַנָּכְרִים\hdot
וְלוֹוִין מֵהֶן וּמַלְוִין אוֹתָן בְּרִבִּית\hdot
וְכֵן בְּגֵר תּוֹשָׁב\hdot
מַלְוֶה יִשְׂרָאֵל מָעוֹתָיו שֶׁל נָכְרִי\hdot
מִדַּעַת הַנָּכְרִי\hdot
אֲבָל לֹא מִדַּעַת יִשְׂרָאֵל׃}

\halacha{אֵין פּוֹסְקִין עַל הַפֵּירוֹת עַד שֶׁיֵּצֵא הַשַּׁעַר\hdot
(יָצָא הַשַּׁעַר פּוֹסְקִין\hdot
וְאַף עַל פִּי שֶׁאֵין לַזֶּה יֵשׁ לַזֶּה\hdot)
הָיָה הוּא תְחִלָּה לַקּוֹצְרִים\hdot
פּוֹסֵק עִמּוֹ עַל הַגָּדִישׁ\hdot
וְעַל הָעֲבִיט שֶׁל עֲנָבִים\hdot
וְעַל הַמַּעֲטָן שֶׁל זֵיתִים\hdot
וְעַל הַבֵּצִים שֶׁל יוֹצֵר\hdot
וְעַל הַסִּיד מִשֶּׁשְּׁקָעוּ בַכִּבְשָׁן\hdot
וּפוֹסֵק עִמּוֹ עַל הַזֶּבֶל כָּל יְמוֹת הַשָּׁנָה\hdot
רִבִּי יוֹסֵי אוֹמֵר אֵין פּוֹסְקִין עַל הַזֶּבֶל אֶלָּא אִם כֵּן הָֽיְתָה לוֹ זֶבֶל בָּאַשְׁפָּה\hdot
וַחֲכָמִים מַתִּירִין\hdot
וּפוֹסֵק עִמּוֹ כְּשַׁעַר הַגָּבוֹהַּ\hdot
רִבִּי יְהוּדָה אוֹמֵר אַף עַל פִּי שֶׁלֹּא פָסַק עִמּוֹ כְּשַׁעַר הַגָּבוֹהַּ יָכוֹל לוֹמַר תֵּן לִי כַזֶּה\hdot
אוֹ תֵּן לִי אֶת מָעוֹתָי׃}

\halacha{מַלְוֶה אָדָם אֶת אֲרִיסָיו חִטִּין בְּחִטִּין לְזֶרַע\hdot
אֲבָל לֹא לֶאֱכוֹל\hdot
שֶׁהָיָה רַבָּן גַּמְלִיאֵל מַלְוֶה אֶת אֲרִיסָיו חִטִּין בְּחִטִּין לְזֶרַע\hdot
בְּיֹקֶר וְהוּזָלוּ\hdot
וּבְזוֹל וְהוּקָרוּ\hdot
נוֹטֵל מֵהֶן כְּשַׁעַר הַזּוֹל\hdot
לֹא מִפְּנֵי שֶׁהֲלָכָה כֵּן\hdot
אֶלָּא שֶׁרָצָה לְהַחְמִיר עַל עַצְמוֹ׃}

\halacha{לֹא יֹאמַר לַחֲבֵירוֹ הַלְוֵינִי כּוֹר חִטִּים\hdot
וַאֲנִי אֶתֵּן לָךְ לַגֹּרֶן\hdot
אֲבָל אוֹמֵר לוֹ הַלְוֵינִי\hdot
עַד שֶׁיָּבֹא בְנִי\hdot
אוֹ עַד שֶׁאֶמְצָא מַפְתֵּחַ\hdot
וְהִלֵּל אוֹסֵר\hdot
וְכֵן הָיָה הִלֵּל אוֹמֵר\hdot
לֹא תַלְוֶה אִשָּׁה כִּכָּר לַחֲבֵרְתָּהּ\hdot
עַד שֶׁתַּעֲשֶׂנּוּ דָמִים\hdot
שֶׁמֶא יוֹקִירוּ חִטִּים וְנִמְצְאוּ בָאוֹת לִידֵי רִבִּית׃}

\halacha{אוֹמֵר אָדָם לַחֲבֵירוֹ נַכֵּשׁ עִמִּי וַאֲנַכֵּשׁ עִמָּךְ\hdot
עֲדוֹר עִמִּי וְאֶעְדּוֹר עִמָּךְ\hdot
אֲבָל לֹא יֹאמַר לוֹ נַכֵּשׁ עִמִּי וְאֶעְדּוֹר עִמָּךְ\hdot
עֲדוֹר עִמִּי וַאֲנַכֵּשׁ עִמָּךְ\hdot
כָּל יְמֵי גָרִיד אֶחָד\hdot
כָּל יְמֵי רְבִיעָה אֶחָת\hdot
לֹא יֹאמַר לוֹ חֲרוֹשׁ עִמִּי בַּגָּרִיד וַאֲנִי אַחֲרוֹשׁ עִמָּךְ בָּֽרְבִיעָה\hdot
רַבָּן גַּמְלִיאֵל אוֹמֵר יֵשׁ רִבִּית מְקֻדֶּמֶת\hdot
וְיֵשׁ רִבִּית מְאוֹחֶרֶת\hdot
כֵּיצַד\hdot
נָתַן עֵינוֹ לְלַוּוֹת הֵימֶנּוּ\hdot
וְהָיָה מְשַׁלֵּחַ לוֹ\hdot
וְאוֹמֵר בִּשְׁבִיל שֶׁתַּלְוֵינִי\hdot
זוֹ הִיא רִבִּית מְקֻדֶּמֶת\hdot
לָוָה הֵימֶנּוּ וְהֶחֱזִיר לוֹ אֶת מָעוֹתָיו\hdot
וְהָיָה מְשַׁלֵּחַ לוֹ וְאָמַר בִּשְׁבִיל מָעוֹתֶיךָ שֶׁהָיוּ בְטֵלוֹת אֶצְלִי\hdot
זוֹ הִיא רִבִּית מְאוֹחֶרֶת\hdot
רִבִּי שִׁמְעוֹן אוֹמֵר יֵשׁ רִבִּית דְּבָרִים\hdot
לֹא יֹאמַר לוֹ דַּע כִּי בָא אִישׁ פְּלוֹנִי מִמָּקוֹם פְּלוֹנִי׃}

\halacha{וְאֵלּוּ עוֹבְרִין בְּלֹא תַּעֲשֶׂה\hdot
הַמַּלְוֶה\hdot
וְהַלֹּוֶה\hdot
וְהֶעָרָב וְהָעֵדִים\hdot
וַחֲכָמִים אוֹמְרִים אַף הַסּוֹפֵר\hdot
עוֹבְרִים מִשּׁוּם לֹא תִתֵּן\hdot
וּמִשּׁוּם בַּל תִּקַּח מֵאִתּוֹ\hdot
וּמִשּׁוּם לֹא תִהְיֶה לוֹ כְּנֹשֶׁה\hdot
וּמִשּׁוּם לֹא תְשׁיִמוּן עָלָיו נֶשֶׁךְ\hdot
וּמִשּׁוּם וְלִפְנֵי עִוֵּר לֹא תִתֵּן מִכְשׁוֹל וְיָרֵאתָ מֵאֱלֹהֶיךָ אֲנִי יְיָ׃}

\perek{הַשּׂוֹכֵר}{אֶת הָאוֹמָנִין וְהִטְעוּ זֶה אֶת זֶה\hdot
אֵין לָהֶם זֶה עַל זֶה אֶלָּא תַרְעֹמֶת\hdot
שָׂכַר אֶת הַחַמָּר וְאֶת הַקַּדָּר לְהָבִיא פָרַיְפְרִין וַחֲלִילִים לַכַּלָּה אוֹ לַמֵּת\hdot
וּפוֹעֲלִין לְהַעֲלוֹת פְּשְׁתָּנוֹ מִן הַמִּשְׁרָה\hdot
וְכָל דָּבָר שֶׁאָבַד וְחָֽזְרוּ בָהֶן\hdot
מָקוֹם שֶׁאֵין שָׁם אָדָם\hdot
שׂוֹכֵר עֲלֵיהֶן אוֹ מַטְעָן׃}

\halacha{הַשּׂוֹכֵר אֶת הָאוֹמָנִין וְחָֽזְרוּ בָהֵן\hdot
יָדָן עַל הַתַּחְתּוֹנָה\hdot
אִם בַּעַל הַבַּיִת חָזַר בּוֹ\hdot
יָדֹו עַל הַתַּחְתּוֹנָה\hdot
כָּל הַמְּשַׁנֶּה יָדוֹ עַל הַתַּחְתּוֹנָה\hdot
וְכָל הַחוֹזֵר בּוֹ יָדוֹ עַל הַתַּחְתּוֹנָה׃}

\halacha{הַשּׂוֹכֵר אֶת הַחֲמוֹר\hdot
לְהוֹלִיכָהּ בָּהָר\hdot
וְהוֹלִיכָהּ בַּבִּקְעָה\hdot
בַּבִּקְעָה וְהוֹלִיכָהּ בָּהָר\hdot
אֲפִילוּ זוֹ עֶשֶׂר מִילִין וְזוֹ עֶשֶׂר מִילִין וּמֵתָה\hdot
חַיָּב\hdot
הַשּׂוֹכֵר אֶת הַחֲמוֹר וְהִבְרִיקָה\hdot
אוֹ שֶׁנַּעֲשֵׂית אַנְגַרְיָא\hdot
אוֹמֵר לוֹ הֲרֵי שֶׁלְּךָ לְפָנֶיךָ\hdot
מֵתָה אוֹ נִשְׁבָּרָה\hdot
חַיָּב לְהַעֲמִיד לוֹ חֲמוֹר\hdot
הַשּׂוֹכֵר אֶת הַחֲמוֹר לְהוֹלִיכָהּ בָּהָר\hdot
וְהוֹלִיכָהּ בַּבִּקְעָה\hdot
אם הֶחְלִיקָה פָּטוּר\hdot
וְאִם הוּחֲמָה חַיָּב\hdot
לְהוֹלִיכָהּ בַּבִּקְעָה\hdot
וְהוֹלִיכָהּ בָּהָר\hdot
אם הֶחְלִיקָה חַיָּב\hdot
וְאִם הוּחֲמָה פָּטוּר\hdot
אִם מֵחֲמַת הַמַּעֲלָה חַיָּב׃}

\halacha{הַשּׂוֹכֵר אֶת הַפָּרָה לַחֲרוֹשׁ בָּהָר וְחָרַשׁ בַּבִּקְעָה\hdot
אִם נִשְׁבַּר הַקַּנְקָן פָּטוּר\hdot
בַּבִּקְעָה וְחָרַשׁ בָּהָר\hdot
אִם נִשְׁבַּר הַקַּנְקָן חַיָּב\hdot
לָדוּשׁ בַּקָּטְנִית\hdot
וְדָשׁ בַּתְּבוּאָה פָּטוּר\hdot
לָדוּשׁ בַּתְּבוּאָה וְדָשׁ בַּקָּטְנִית חַיָּב\hdot
מִפְּנֵי שֶׁהַקָּטְנִית מְחַלֶּקֶת׃}

\halacha{הַשּׂוֹכֵר אֶת הַחֲמוֹר לְהָבִיא עָלֶיהָ חִטִּים\hdot
וְהֵבִיא עָלֶיהָ שְׂעוֹרִים חַיָּב\hdot
תְּבוּאָה וְהֵבִיא עָלֶיהָ תֶבֶן חַיָּב\hdot
מִפְּנֵי שֶׁהַנֶּפַח קָשֶׁה לְמַשָּׂאוֹ\hdot
לְהָבִיא לֶתֶךְ חִטִּים וְהֵבִיא לֶתֶךְ שְׂעוֹרִים פָּטוּר\hdot
וְאִם הוֹסִיף עַל מַשָּׁאוֹ חַיָּב\hdot
וְכַמָּה יוֹסִיף עַל מַשָּׁאוֹ וִיהֵא חַיָּב\hdot
סוּמְכוֹס אוֹמֵר מִשּׁוּם רִבִּי מֵאִיר\hdot
סֵאָה לַגָּמָל\hdot
שְׁלֹשָׁה קַבִּין לַחֲמוֹר׃}

\halacha{כָּל הָאוֹמָנִין שׁוֹמְרֵי שָׂכָר הֵן\hdot
וְכֻלָּן שֶׁאָֽמְרוּ טוֹל אֶת שֶׁלְּךָ וְהָבֵא מָעוֹת\hdot
שׁוֹמֵר חִנָּם\hdot
שְׁמוֹר לִי וְאֶשְׁמוֹר לָךְ\hdot
שׁוֹמֵר שָׂכָר\hdot
שְׁמוֹר לִי וְאָמַר לוֹ הַנַּח לְפָנַי\hdot
שׁוֹמֵר חִנָּם׃}

\halacha{הִלְוָהוּ עַל הַמַּשְׁכּוֹן\hdot
שׁוֹמֵר שָׂכָר\hdot
רִבִּי יְהוּדָה אוֹמֵר הִלְוָהוּ מָעוֹת שׁוֹמֵר חִנָּם\hdot
הִלְוָהוּ פֵירוֹת שׁוֹמֵר שָׂכָר\hdot
אַבָּא שָׁאוּל אוֹמֵר רַשָּׁאי אָדָם לְהַשְׂכִּיר מַשְּׁכּוֹנוֹ שֶׁל עָנִי לִהְיוֹת פּוֹסֵק עָלָיו וְהוֹלֵךְ מִפְּנֵי שֶׁהוּא כְּמֵשִׁיב אֲבֵידָה׃}

\halacha{הַמַּעֲבִיר חָבִית מִמָּקוֹם לְמָקוֹם וּשְׁבָרָהּ\hdot
בֵּין שׁוֹמֵר חִנָּם בֵּין שׁוֹמֵר שָׁכָר יִשָּׁבַע\hdot
רִבִּי אֱלִיעֶזֶר אוֹמֵר זֶה וְזֶה יִשָּׁבַע\hdot
וְתָמִיהַּ אָנִי אִם יְכוֹלִין זֶה וְזֶה לִשָּׁבַע׃}

\perek{הַשּׂוֹכֵר}{אֶת הַפּוֹעֲלִים\hdot
וְאָמַר לָהֶם לְהַשְׁכִּים וּלְהַעֲרִיב\hdot
מָקוֹם שֶׁנָּהֲגוּ שֶׁלֹּא להַשְׁכִּים\hdot
וְשֶׁלֹּא לְהַעֲרִיב אֵינוֹ רַשָּׁאי לְכוֹפָן\hdot
מָקוֹם שֶׁנָּהֲגוּ לָזוּן יָזוּן\hdot
לְסַפֵּק בִּמְתִיקָה יְסַפֵּק\hdot
הַכֹּל כְּמִנְהַג הַמְּדִינָה\hdot
מַעֲשֶׂה בְּרִבִּי יוֹחָנָן בֶּן מַתְיָא שֶׁאָמַר לִבְנוֹ צֵא וּשְׂכוֹר לָנוּ פּוֹעֲלִין\hdot
הָלַךְ וּפָסַק לָהֶן מְזוֹנוֹת\hdot
וּכְשֶׁבָּא אֵצֶל אָבִיו\hdot
אָמַר לוֹ\hdot
בְּנִי\hdot
אֲפִילוּ אִם אַתָּה עוֹשֶׂה לָהֶם כִּסְעוּדַת שְׁלֹמֹה בְשַׂעְתּוֹ\hdot
לֹא יָצָאתָ יְדֵי חוֹבָתֶךָ עִמָּהֶן\hdot
שֶׁהֵן בְּנֵי אַבְרָהָם יִצְחָק וְיַעֲקֹב\hdot
אֶלָּא עַד שֶׁלֹּא יַתְחִילוּ בַמְּלָאכָה\hdot
צֵא וְאָמַר לָהֶם\hdot
עַל מְנַת שֶׁאֵין לָכֶם עָלַי אֶלָּא פַת (וְקָטְנִית) בִּלְבָד\hdot
רַבָּן שִׁמְעוֹן בֶּן גַּמְלִיאֵל אוֹמֵר לֹא הָיָה צָרִיךְ לוֹמַר כֵּן\hdot
הַכֹּל כְּמִנְהַג הַמְּדִינָה׃}

\halacha{אֵלּוּ אוֹכְלִין מִן הַתּוֹרָה\hdot
הָעוֹשֶׂה בַמְּחֻבָּר לַקַּרְקַע בְּשַׁעַת גֶּמֶר מְלָאכָה\hdot
וּבְתָלוּשׁ מִן הַקַּרְקַע עַד שֶׁלֹּא נִגְמְרָה מְלַאכְתּוֹ\hdot
בְּדָבָר שֶׁגִּדּוּלוֹ מִן הָאָרֶץ\hdot
וְאֵלּוּ שֶׁאֵין אוֹכְלִין\hdot
הָעוֹשֶׂה בַמְּחֻבָּר לַקַּרְקַע\hdot
בְּשָׁעָה שֶׁאֵין גֶּמֶר מְלָאכָה\hdot
וּבְתָלוּשׁ מִן הַקַּרְקַע\hdot
מֵאַחַר שֶׁנִּגְמְרָה מְלַאכְתּוֹ\hdot
וּבְדָבָר שֶׁאֵין גִּדּוּלוֹ מִן הָאָרֶץ׃}

\halacha{הָיָה עוֹשֶׂה בְיָדָיו אֲבָל לֹא בְרַגְלָיו\hdot
בְּרַגְלָיו אֲבָל לֹא בְיָדָיו אֲפִילוּ בִכְתֵפוֹ\hdot
הֲרֵי זֶה אוֹכֵל\hdot
רִבִּי יוֹסֵי בַּר יְהוּדָה אוֹמֵר עַד שֶׁיַּעֲשֶׁה בְּיָדָיו וְרַגְלָיו׃}

\halacha{הָיָה עוֹשֶׂה בַתְּאֵנִים\hdot
לֹא יֹאכַל בָּעֲנָבִים\hdot
בָּעֲנָבִים לֹא יֹאכַל בַּתְּאֵנִים\hdot
אֲבָל מוֹנֵעַ אֶת עַצְמוֹ עַד שֶׁמַּגִּיעַ לִמְקוֹם הַיָּפוֹת וְאוֹכֵל\hdot
וְכֻלָּן לֹא אָֽמְרוּ\hdot
אֶלָּא בְשַׁעַת מְלָאכָה\hdot
אֲבָל מִשּׁוּם הָשֵׁב אֲבֵידָה לַבְּעָלִים אָֽמְרוּ\hdot
פּוֹעֲלִין אוֹכְלִין בַּהֲלִיכָתָן מֵאֹמֶן לָאֹמֶן\hdot
וּבַחֲזָרָתָן מִן הַגַּת\hdot
וּבַחֲמוֹר כְּשֶׁהִיא פוֹרָקֶת׃}

\halacha{אוֹכֵל פּוֹעֵל קִישׁוֹת אֲפִילוּ בְדִינָר\hdot
וְכוֹתֶבֶת אֲפִילוּ בְדִינָר\hdot
רִבִּי אֱלִיעֶזֶר (בֶּן) חִסְמָא אוֹמֵר לֹא יֹאכַל פּוֹעֵל יָתֵר עַל שְׂכָרוֹ\hdot
וַחֲכָמִים מַתִּירִים\hdot
אֲבָל מְלַמְּדִים אֶת הָאָדָם שֶׁלֹּא יְהֵא רָעַבְתָּן\hdot
וִיהֵא סוֹתֵם אֶת הַפֶּתַח בְּפָנָיו׃}

\halacha{קוֹצֵץ אָדָם עַל יְדֵי עַצְמוֹ\hdot
עַל יְדֵי בְנוֹ וּבִתּוֹ הַגְּדוֹלִים\hdot
עַל יְדֵי עַבְדּוֹ וְשִׁפְחָתוֹ הַגְּדוֹלִים\hdot
עַל יְדֵי אִשְׁתּוֹ\hdot
מִפְּנֵי שֶׁיֵּשׁ בָּהֶן דַּעַת\hdot
אֲבָל אֵינוֹ קוֹצֵץ עַל יְדֵי בְנוֹ וּבִתּוֹ הַקְּטַנִּים\hdot
וְלֹא עַל יְדֵי עַבְדּוֹ וְשִׁפְחָתוֹ הַקְּטַנִּים\hdot
וְלֹא עַל יְדֵי בְהֶמְתּוֹ\hdot
מִפְּנֵי שֶׁאֵין בָּהֶן דַּעַת׃}

\halacha{הַשּׂוֹכֵר אֶת הַפּוֹעֲלִים לַעֲשׂוֹת בְּנֶטַע רְבָעִי שֶׁלּוֹ\hdot
הֲרֵי אֵלּוּ לֹא יֹאכֵלוּ\hdot
אִם לֹא הוֹדִיעָן פּוֹדֶה וּמַאֲכִילָן\hdot
נִתְפָּֽרְסוּ עִגּוּלָיו\hdot
נִתְפַּתְּחוּ חֲבִיּוֹתָיו\hdot
הֲרֵי אֵלּוּ לֹא יֹאכֵלוּ\hdot
אִם לֹא הוֹדִיעָן מְעַשֵּׂר וּמַאֲכִילָן׃}

\halacha{שׁוֹמְרֵי פֵירוֹת אוֹכְלִין מֵהִלְכוֹת מְדִינָה אֲבָל לֹא מִן הַתּוֹרָה\hdot
אַרְבָּעָה שׁוֹמְרִין הֵן\hdot
שׁוֹמר חִנָּם\hdot
וְּהַשּׁוֹאֵל\hdot
נוֹשֵׂא שָׂכָר\hdot
וְהַשּׂוֹכֵר\hdot
שׁוֹמֵר חִנָּם נִשְׁבַּע עַל הַכֹּל\hdot
וְהַשּׁוֹאֵל מְשַׁלֵּם אֶת הַכֹּל\hdot
נוֹשֵׂא שָׂכָר וְהַשּׂוֹכֵר נִשְׁבָּעִים עַל הַשְּׁבוּרָה\hdot
וְעַל הַשְּׁבוּיָה\hdot
וְעַל הַמֵּתָה\hdot
וּמְשַׁלְּמִין אֶת הָאֲבֵידָה וְאֶת הַגְּנֵיבָה׃}

\halacha{זְאֵב אֶחָד אֵינוֹ אֹנֶס\hdot
שְׁנֵי זְאֵבִים אֹנֶס\hdot
רִבִּי יְהוּדָה אוֹמֵר בְּשַׁעַת מִשְׁלַחַת זְאֵבִים\hdot
אַף זְאֵב אֶחָד אֹנֶס\hdot
שְׁנֵי כְלָבִים אֵינוֹ אֹנֶס\hdot
יָדוּעַ הַבַּבְלִי אוֹמֵר מִשּׁוּם רִבִּי מֵאִיר מֵרוּחַ אַחַת אַינוֹ אֹנֶס\hdot
מִשְּׁתֵּי רוּחוֹת אֹנֶס\hdot
הַלִּיסְטֵס הֲרֵי זֶה אֹנֶס\hdot
הָאֲרִי וְהַדֹּב וְהַנָּמֵר וְהַבַּרְדְּלָס וְהַנָּחָשׁ הֲרֵי זֶה אֹנֶס\hdot
אֶימָתַי\hdot
בִּזְמָן שֶׁבָּאוּ מֵאֲלֵיהֶן\hdot
אֲבָל (אִם) הוֹלְיכָן לִמְקוֹם גְּדוּדֵי חַיָּה וְלִסְטִים אֵינוֹ אֹנֶס׃}

\halacha{מֵתָה כְדַרְכָּהּ הֲרֵי זֶה אֹנֶס\hdot
סִגְּפָהּ וּמֵתָה אֵינוֹ אֹנֶס\hdot
עָֽלְתָה לְרָאשֵׁי צוֹקִין וְנָֽפְלָה הֲרֵי זֶה אֹנֶס\hdot
הֶעֱלָהּ לְרָאשֵׁי צוֹקִין וְנָֽפְלָה וּמֵתָה אֵינוֹ אֹנֶס\hdot
מַתְנֶה שׁוֹמֵר חִנָּם לִהְיוֹת פָּטוּר מִשְּׁבוּעָה\hdot
וְהַשּׁוֹאֵל לִהְיוֹת פָּטוּר מִלְּשַׁלֵּם\hdot
נוֹשֵׂא שָׂכָר וְהַשּׂוֹכֵר\hdot
לִהְיוֹת פְּטוּרִין מִשְּׁבוּעָה וּמִלְּשַׁלֵּם׃}

\halacha{כָּל הַמַּתְנֶה עַל מַה שֶּׁכָּתוּב בַּתּוֹרָה תְּנָאוֹ בָטֵל\hdot
וְכָל תְּנָאי שֶׁיֵּשׁ מַעֲשֶׁה בִּתְחִלָּתוֹ תְּנָאוֹ בָטֵל\hdot
וְכָל שֶׁאֶפְשָׁר לוֹ לְקַיְּמוֹ בְסוֹפוֹ וְהִתְנָה עָלָיו מִתְּחִלָּתוֹ\hdot
תְּנָאוֹ קַיָּם׃}

\perek{הַשּׁוֹאֵל}{אֶת הַפָּרָה\hdot
וְשָׁאַל בְּעָלֶיהָ עִמּוֹ\hdot
אוֹ שָׂכַר בְּעָלֶיהָ עִמָּהּ\hdot
שָׁאַל הַבְּעָלִים אוֹ שְׂכָרָן וּלְאַחַר כַּךְ שָׁאַל אֶת הַפָּרָה\hdot
וּמֵתָה פָּטוּר\hdot
שֶׁנֶּאֱמַר אִם בְּעָלָיו עִמּוֹ לֹא יְשַׁלֵּם\hdot
אֲבָל שָׁאַל אֶת הַפָּרָה\hdot
וְאַחַר כַּךְ שָׁאַל אֶת הַבְּעָלִים אוֹ שְׂכָרָן וּמֵתָה חַיָּב\hdot
שֶׁנֶּאֱמַר בְּעָלָיו אֵין עִמּוֹ שַׁלֵּם יְשַׁלֵּם׃}

\halacha{הַשּׁוֹאֵל אֶת הַפָּרָה\hdot
שְׁאָלָהּ חֲצִי הַיּוֹם\hdot
וּשְׂכָרָהּ חֲצִי הַיּוֹם\hdot
שְׁאָלָהּ הַיּוֹם וּשְׂכָרָהּ לְמָחָר\hdot
שָׁאַל אַחַת וְשָׂכַר אַחַת וּמֵתָה\hdot
הַמַּשְׁאִיל אוֹמֵר שְׁאוּלָה מֵתָה\hdot
בְּיוֹם שֶׁהָֽיְתָה שְׁאוּלָה מֵתָה\hdot
בְּשָׁעָה שֶׁהָֽיְתָה שְׁאוּלָה מֵתָה\hdot
וְהַלָּה אוֹמֵר אֵינִי יוֹדֵעַ חַיָּב\hdot
הַשּׂוֹכֵר אוֹמֵר שְׂכוּרָה מֵתָה\hdot
בְּיוֹם שֶׁהָֽיְתָה שְׂכוּרָה מֵתָה\hdot
בְּשָׁעָה שֶׁהָֽיְתָה שְׂכוּרָה מֵתָה\hdot
וְהַלָּה אוֹמֵר אֵינִי יוֹדֵעַ פָּטוּר\hdot
זֶה אוֹמֵר שְׁאוּלָה\hdot
וְזֶה אוֹמֵר שְׂכוּרָה\hdot
יִשָּׁבַע הַשּׂוֹכֵר שֶׁשְּׂכוּרָה מֵתָה\hdot
זֶה אוֹמֵר אֵינִי יוֹדֵעַ וְזֶה אוֹמֵר אֵינִי יוֹדֵעַ יַחֲלוֹקוּ׃}

\halacha{הַשּׁוֹאֵל אֶת הַפָּרָה\hdot
וּשְׁלָחָהּ לוֹ בְּיַד בְּנוֹ\hdot
בְּיַד עַבְדּוֹ\hdot
בְּיַד שְׁלוּחוֹ\hdot
אוֹ בְיַד בְּנוֹ\hdot
בְּיַד עַבְדּוֹ\hdot
בְּיַד שְׁלוּחוֹ שֶׁל שׁוֹאֵל\hdot
וּמֵתָה פָּטוּר\hdot
אָמַר לוֹ הַשּׁוֹאֵל שַׁלְּחָה לִי\hdot
בְּיַד בְּנִי\hdot
בְּיַד עַבְדִּי\hdot
בְּיַד שְׁלוּחִי\hdot
אוֹ בְיַד בִּנְךָ\hdot
בְּיַד עַבְדֶּךָ\hdot
בְּיַד שְׁלוּחֶךָ\hdot
אוֹ שֶׁאָמַר לוֹ הַמַּשְׁאִיל\hdot
הֲרֵינִי מְשַׁלְּחָהּ לָךְ בְּיַד בְּנִי\hdot
בְּיַד עַבְדִּי \hdot
בְּיַד שְׁלוּחִי\hdot
אוֹ בְיַד בִּנְךָ\hdot
בְיַד עַבְדֶךָ\hdot
בְּיַד שְׁלוּחֶךָ\hdot
וְאָמַר לוֹ הַשּׁוֹאֵל שְׁלַח\hdot
וְשִׁלְּחָהּ וּמֵתָה חַיָּב\hdot
וְכֵן בְּשָׁעָה שֶׁמַּחֲזִירָהּ׃}

\halacha{הַמַּחֲלִיף פָּרָה בַּחֲמוֹר וְיָֽלְדָה\hdot
וְכֵן הַמּוֹכֵר שִׁפְחָתוֹ וְיָֽלְדָה\hdot
זֶה אוֹמֵר עַד שֶׁלֹּא מָכַרְתִּי\hdot
וְזֶה אוֹמֵר מִשֶּׁלָּקַחְתִּי יַחֲלוֹקוּ\hdot
הָיוּ לוֹ שְׁנֵי עֲבָדִים\hdot
אֶחָד גָּדוֹל וְאֶחָד קָטָן\hdot
וְכֵן שְׁתֵּי שָׂדוֹת\hdot
אַחַת גְּדוֹלָה וְאַחַת קְטַנָּה\hdot
הַלּוֹקֵחַ אוֹמֵר גָּדוֹל לָקַחְתִּי\hdot
וְהַלָּה אוֹמֵר אֵינִי יוֹדֵעַ\hdot
זָכָה בַגָּדוֹל\hdot
הַמּוֹכֵר אוֹמֵר קָטָן מָכַרְתִּי\hdot
וְהַלָּה אוֹמֵר אֵינִי יוֹדֵעַ\hdot
אֵין לוֹ אֶלָּא קָטָן\hdot
זֶה אוֹמֵר גָּדוֹל וְזֶה אוֹמֵר קָטָן\hdot
יִשָּׁבַע הַמּוֹכֵר שֶׁהַקָּטָן מָכַר\hdot
זֶה אוֹמֵר אֵינִי יוֹדֵעַ\hdot
וְזֶה אוֹמֵר אֵינִי יוֹדֵעַ יַחֲלוֹקוּ׃}

\halacha{הַמּוֹכֵר זֵיתָיו לָעֵצִים\hdot
וְעָשׂוּ פָּחוּת מֵרְבִיעִית לַסֵּאָה\hdot
הֲרֵי אֵלּוּ שֶׁל בַּעַל הַזֵּיתִים\hdot
עָשׂוּ רְבִיעִית לַסֵּאָה\hdot
זֵה אוֹמֵר זֵיתַי גִּדְּלוּ\hdot
וְזֶה אוֹמֵר אַרְצִי גִדְּלָה יַחֲלוֹקוּ\hdot
שָׁטַף נָהָר זֵיתָיו וּנְתָנָם לְתוֹךְ שְׁדֵה חֲבֵירוֹ\hdot
זֶה אוֹמֵר זֵיתַי גִּדְּלוּ וְזֶה אוֹמֵר אַרְצִי גְדְּלָה יַחֲלוֹקוּ׃}

\halacha{הַמּשְׂכֵּיר בַּיִת לַחֲבֵירוֹ\hdot
בִּימוֹת הַגְּשָׁמִים אֵינוֹ יָכוֹל לְהוֹצִיאוֹ מִן הֶחָג וְעַד הַפֶּסַח\hdot
בִּימוֹת הַחַמָּה שְׁלֹשִׁים יוֹם\hdot
וּבַכְּרָכִים אֶחָד יְמוֹת הַחַמָּה\hdot
וְאֶחָד יְמוֹת הַגְּשָׁמִים\hdot
שְׁנֵים עָשָׂר חֹדֶשׁ\hdot
וּבַחֲנִיּוֹת אֶחָד עֲיָרוֹת\hdot
וְאֶחָד כְּרָכִים\hdot
שְׁנֵים עָשָׂר חֹדֶשׁ\hdot
רַבָּן שִׁמְעוֹן בֶּן גַּמְלִיאֵל אוֹמֵר חֲנוּת שֶׁל נַחְתּוֹמִים וְשֶׁל צַבָּעִים שָׁלֹשׁ שָׁנִים׃}

\halacha{הַמַּשְׂכִּיר בַּיִת לַחֲבֵירוֹ\hdot
הַמַּשְׁכִּיר חַיָּב בַּדֶּלֶת\hdot
בַּנֶּגֶר וּבַמַּנְעוּל\hdot
וּבְכָל דָּבָר שֶׁמַּעֲשֵׂה אָמָּן\hdot
אֲבָל דָּבָר שֶׁאֵינוֹ מַעֲשֵׂה אָמָּן הַשּׂוֹכֵר עוֹשֶׂהוּ\hdot
הַזֶּבֶל שֶׁל בַּעַל הַבַּיִת\hdot
וְאֵין לַשּׂוֹכֵר אֶלָּא הַיּוֹצֵא מִן הַתַּנּוּר וּמִן הַכִּירַיִם בִּלְבָד׃}

\halacha{הַמַּשְׂכִּיר בַּיִת לַחֲבֵירוֹ לְשָׁנָה\hdot
נִתְעַבְּרָה הַשָּׁנָה נִתְעַבְּרָה לַשּׂוֹכֵר\hdot
הִשְׂכִּיר לוֹ לֶחֳדָשִׁים נִתְעַבְּרָה הַשָּׁנָה נִתְעַבְּרָה לַמַּשְׂכִּיר\hdot
מַעֲשֶׂה בְּצִפּוֹרִי בְּאֶחָד שֶׁשָּׂכָר מֶרְחָץ מֵחֲבֵירוֹ\hdot
בִּשְׁנֵים עָשָׂר זָהָב לַשָּׁנָה\hdot
מִדִּינָר זָהָב לַחֹדֶשׁ\hdot
וּבָא מַעֲשֶׂה לִפְנֵי רַבָּן שִׁמְעוֹן בֶּן גַּמְלִיאֵל וְלִפְנֵי רִבִּי יוֹסֵי\hdot
וְאָֽמְרוּ יַחֲלוֹקוּ אֶת חֹדֶשׁ הָעִבּוּר׃}

\halacha{הַמַּשְׂכִּיר בַּיִת לַחֲבֵריוֹ וְנָפַל חַיָּב לְהַעֲמִיד לוֹ בַיִת\hdot
הָיָה קָטָן לֹא יַעֲשֶׂנּוּ גָּדוֹל\hdot
גָּדוֹל לֹא יַעֲשֶׂנּוּ קָטָן\hdot
אֶחָד לֹא יַעֲשֶׂנּוּ שְׁנַיִם\hdot
שְׁנַיִם לֹא יַעֲשֶׂנּוּ אֶחָד\hdot
לֹא יִפְחוֹת מֵהַחֲלוֹנוֹת\hdot
וְלֹא יוֹסִיף עֲלֵיהֶן אֶלָּא מִדַּעַת שְׁנֵיהֶם׃}

\perek{הַמְּקַבֵּל}{שָׂדֶה מֵחֲבֵירוֹ\hdot
מָקוֹם שֶׁנָּהֲגוּ לִקְצוֹר יִקְצוֹר\hdot
לַעֲקוֹר יַעֲקוֹר\hdot
לַחֲרוֹשׁ אַחֲרָיו יַחֲרוֹשׁ\hdot
הַכֹּל כְּמִנְהַג הַמְּדִינָה\hdot
כְּשֵׁם שֶׁחוֹלְקִין בַּתְּבוּאָה כַּךְ חוֹלְקִין בַּתֶּבֶן וּבַקַּשׁ\hdot
כְּשֵׁם שֶׁחוֹלְקִין בַּיַּיִן\hdot
כַּךְ חוֹלְקִין בַּזְּמוֹרוֹת וּבַקָּנִים\hdot
וּשְׁנֵיהֶם מְסַפְּקִין אֶת הַקָּנִים׃}
