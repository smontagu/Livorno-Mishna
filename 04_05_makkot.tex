\tractatehead{מסכת מכות}{makkot}

\perek{כֵּיצַד}{הָעֵדִים נַעֲשִׂים זוֹמְמִין\hdot
מְעִידִין אָנוּ בְּאִישׁ פְּלוֹנִי\hdot
שֶׁהוּא בֶן גְּרוּשָׁה אוֹ בֶן חֲלוּצָה\hdot
אֵין אוֹמְרִין יֵעָשֶׂה זֶה בֶּן גְּרוּשָׁה אוֹ בֶן חֲלוּצָה תַּחְתָּיו\hdot
אֶלָּא לוֹקֶה אַרְבָּעִים\hdot
מְעִידִין אָנוּ בְּאִישׁ פְּלוֹנִי\hdot
שֶׁהוּא חַיָּב לִגְלוֹת\hdot
אֵין אוֹמְרִים יִגְלֶה זֶה תַחְתָּיו\hdot
אֶלָּא לוֹקֶה אַרְבָּעִים\hdot
מְעִידִין אָנוּ בְּאִישׁ פְּלוֹנִי שֶׁגֵּרַשׂ אֶת אִשְׁתּוֹ וְלֹא נָתַן לָהּ כְּתוּבָתָהּ\hdot
וַהֲלֹא בֵּין הַיּוֹם וּבֵין מָחָר סוֹפוֹ לִתֵּן לָהּ כְּתוּבָתָהּ\hdot
אוֹמְדִים כַּמָּה רוֹצֶה לִתֵּן בִּכְתוּבָתָהּ שֶׁל זוֹ שֶׁאֵם נִתְאַלְמְנָה אוֹ נִתְגָּֽרְשָׁה\hdot
וְאִם מֵתָה יִירָשֶׁנָּה בַעְלָהּ\hdot
מְעִידִין אָנוּ בְּאִישׁ פְּלוֹנִי שֶׁהוּא חַיָּב לַחֲבֵירוֹ אֶלֶף זוּז\hdot
עַל מְנַת לִתְּנָן לוֹ מִכָּאן וְעַד שְׁלֹשִׁים יוֹם\hdot
וְהוּא אוֹמֵר מִכָּאן וְעַד עֶשֶׂר שָׁנִים\hdot
אוֹמְדִין כַּמָּה אָדָם רוֹצֶה לִתֵּן וְיִהְיוּ בְיָדוֹ אֶלֶף זוּז\hdot
בֵּין נוֹתְנָן מִכָּאן וְעַד שְׁלֹשִׁים יוֹם\hdot
בֵּין נוֹתְנָן מִכָּאן וְעַד עֶשֶׁר שָׁנִים׃}

\halacha{מְעִידִין אָנוּ בְּאִישׁ פְּלוֹנִי\hdot
שֶׁחַיָּב לַחֲבֵירוֹ מָאתַיִם זוּז\hdot
וְנִמְצְאוּ זוֹמְמִין\hdot
לוֹקִין וּמְשַׁלְּמִין\hdot
שֶׁלֹּא הַשֵּׁם הַמְּבִיאָן לִידֵי מַכּוֹת\hdot
מְבִיאָן לִידֵי תַשְׁלוּמִין\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים כָּל הַמְּשַׁלֵּם אֵינוֹ לוֹקֶה׃}

\halacha{מְעִידִין אֲנִי בְּאִישׁ פְּלוֹנִי שֶׁהוּא חַיָּב מַלְקוּת אַרְבָּעִים\hdot
וְנִמְצְאוּ זוֹמְמִין\hdot
לוֹקִין שְׁמוֹנִים\hdot
מִשּׁוּם לֹא תַעֲנֶה בְרֵעֲךָ עֵד שָׁקֶר\hdot
וּמִשּׁוּם וַעֲשִׂיתֶם לוֹ כַּאֲשֶׁר זָמַם דִּבְרֵי רִבִּי מֵאִיר\hdot
וַחֲכָמִים אוֹמְרִים אֵין לוֹקִין אֶלָּא אַרְבָּעִים\hdot
מְשַׁלְּשִׁין בַּמָּמוֹן\hdot
וְאֵין מְשַׁלְּשִׁין בַּמַּכּוֹת\hdot
כֵּיצַד\hdot
הֵעִידוּהוּ שֶׁהוּא חַיָּב לַחֲבֵירוֹ מָאתַיִם זוּז\hdot
וְנִמְצְאוּ זוֹמְמִין\hdot
מְשַׁלְּשִׁין בֵּינֵיהֶם\hdot
אֲבָל אִם הֵעִידוּהוּ שֶׁהוּא חַיָּב מַלְקוּת אַרְבָּעִים\hdot
וְנִמְצְאוּ זוֹמְמִין\hdot
כָּל אֶחָד וְאֶחָד לוֹקֶה אַרְבָּעִים׃}

\halacha{אֵין הָעֵדִים נַעֲשִׂים זוֹמְמִין\hdot
עַד שֶׁיָּזֹמּוּ אֶת עַצְמָן\hdot
כֵּיצַד\hdot
אָֽמְרוּ מְעִידיִן אָנוּ בְּאִישׁ פְּלוֹנִי\hdot
שֶׁהָרַג אֶת הַנֶּפֶשׁ\hdot
אָֽמְרוּ לָהֶן הֵיאַךְ אַתֶּם מְעִידִין שֶׁהֲרֵי נֶהֱרַג זֶה\hdot
אוֹ הַהוֹרֵג הָיָה עִמָּנוּ אוֹתוֹ הַיּוֹם בְּמָקוֹם פְּלוֹנִי\hdot
אֵין אֵלּוּ זוֹמְמִין\hdot
אֲבָל אָֽמְרוּ לָהֶן הֵיאַךְ אַתֶּם מְעִידִין\hdot
שֶׁהֲרֵי הֱיִיתֶם עִמָּנוּ אוֹתוֹ הַיּוֹם בְּמָקוֹם פְּלוֹנִי\hdot
הֲרֵי אֵלּוּ זוֹמְמִין\hdot
וְנֶהֱרָגִין עַל פִּיהֶם׃}

\halacha{בָּאוּ אַחֵרִים וְהֵזִימוּם\hdot
בָּאוּ אַחֵרִים וְהֵזִימוּם\hdot
אֲפִילוּ מֵאָה\hdot
כֻּלָּם יֵהָרֵגוּ\hdot
רִבִּי יְהוּדָה אוֹמֵר אִיסְטָסִית הִיא זוֹ וְאֵינָהּ נֶהֱרֶגֶת אֶלָּא כַּת הָרִאשׁוֹנָה בִּלְבָד׃}

\halacha{אֵין הָעֵדִים זוֹמְמִין נֶהֱרָגִין עַד שֶׁיִּגָּמֵר הַדִּין\hdot
שֶׁהֲרֵי הַצָּדוֹקין אוֹמְרִים\hdot
עַד שֶׁיֵּהָרֵג שֶׁנֶּאֱמַר נֶפֶשׁ תַּחַת נָפֶשׁ\hdot
אָֽמְרוּ לָהֶם חֲכָמִים וֲהַלֹא כְּבָר נֶאֱמַר\hdot
וַעֲשִׂיתֶם לוֹ כַּאֲשֶׁר זָמַם לַעֲשׂוֹת לְאָחִיו\hdot
וַהֲרֵי אָחִיו קַיָּם\hdot
אִם כֵּן לָמָּה נֶאֱמַר נֶפֶשׁ תַּחַת נָפֶשׁ\hdot
יָכוֹל מִשָּׁעָה שֶׁקִּבְּלוּ עֵדוּתָן יֵהָרֵגוּ\hdot
תַּלְמוּד לוֹמַר נֶפֶשׁ תַּחַת נָפֶשׁ\hdot
הָא אֵינָן נֶהֱרָגִין עַד שֶׁיִּגָּמֵר הַדִּין׃}

\halacha{עַל פִּי שְׁנַיִם עֵדִים\hdot
אוֹ שְׁלֹשָׁה עֵדִים יוּמָת הַמֵּת\hdot
אִם מִתְקַיֶּמֶת הָעֵדוּת בִּשְׁנַיִם לָמָּה פָּרַט הַכָּתוּב בִּשְׁלֹשָׁה\hdot
אֶלָּא לְהַקִּישׁ שְׁלֹשָׁה לִשְׁנַיִם\hdot
מַה שְּׁלֹשָׁה מְזַמִּים אֶת הַשְּׁנַיִם\hdot
אַף הַשְּׁנַיִם יָזּמּוּ אֶת הַשְּׁלֹשָׁה\hdot
וּמְנַיִן אֲפִילוּ מֵאָה\hdot
תָּלְמוּד לוֹמַר עֵדִים\hdot
רִבִּי שִׁמְעוֹן אוֹמֵר מַה שְּׁנַיִם אֵינָן נֶהֱרָגִין\hdot
עַד שֶׁיִּהְיוּ שְׁנֵיהֶם זוֹמְמִין\hdot
אַף שְׁלֹשָׁה אֵינָן נֶהֱרָגִין\hdot
עַד שֶׁיִּהְיוּ שְׁלֹשְׁתָּן זוֹמְמִין\hdot
וּמְנַיִן אֲפִילוּ מֵאָה\hdot
תַּלְמוּד לוֹמַר עֵדִים\hdot
רִבִּי עֲקִיבָא אוֹמֵר לֹא בָא הַשְּׁלִישִׁי אֶלָּא לְהַחְמִיר עָלָיו\hdot
וְלַעֲשׂוֹת דִּינוֹ כַּיּוֹצֵא בָאֵלּוּ\hdot
וְאִם כֵּן עָנַשׁ הַכָּתוּב לַנִּטְפָּל לְעוֹבְרֵי עֲבֵרָה כְּעוֹבְרֵי עֲבֵרָה\hdot
עַל אַחַת כַּמָּה וְכַמָּה שֶׁיְּשַׁלֵּם שָׂכָר\hdot
לַנִּטְפָּל לְעוֹשֵׂי מִצְוָה\hdot
כְּעוֹשֵׂי מִצְוָה׃}

\halacha{מַה שְּׁנַיִם נִמְצָא אֶחָד מֵהֶן קָרוֹב אוֹ פָסוּל עֵדוּתָן בְּטֵלָה\hdot
אַף שְׁלֹשָׁה נִמְצָא אֶחָד מֵהֶן קָרוֹב אוֹ פָסוּל\hdot
עֵדוּתָן בְּטֵלָה\hdot
מְנַיִן אֲפִילוּ מֵאָה\hdot
תַּלְמוּד לוֹמַר עֵדִים\hdot
אָמַר רִבִּי יוֹסֵי בַּמֶּה דְבָרִים אֲמוּרִים בְּדִינֵי נְפָשׁוֹת\hdot
אֲבָל בְּדִינֵי מָמוֹנוֹת\hdot
תִּתְקַיֵּם הָעֵדוּת בַּשְּׁאָר\hdot
רִבִּי אוֹמֵר אֶחָד דִּינֵי מָמוֹנוֹת וְאֶחָד דִּינֵי נְפָשׁוֹת\hdot
בִּזְמָן שֶׁהִתְרוּ בָהֶן\hdot
אֲבָל בִּזְמָן שֶׁלֹּא הִתְרוּ בָהֶן\hdot
מַה יַּעֲשׂוּ שְׁנֵי אָחִין\hdot
שֶׁרָאוּ בְאֶחָד שֶׁהָרַג אֶת הַנֶּפֶשׁ׃}

\halacha{הָיוּ שְׁנַיִם רוֹאִין אוֹתוֹ מֵחַלּוֹן זֶה\hdot
וּשְׁנַיִם רוֹאִין אוֹתוֹ מֵחַלּוֹן זֶה\hdot
וְאֶחָד מַתְרֶה בוֹ בָאֶמְצַע\hdot
בִּזְמָן שֶׁמִּקְצָתָן רוֹאִין אֵלּוּ אֶת אֵלּוּ\hdot
הֲרֵי אֵלּוּ עֵדוּת אֶחָת\hdot
וְאִם לָאוּ הֲרֵי אֵלּוּ שְׁתֵּי עֵדוּיוֹת\hdot
לְפִיכַךְ אִם נִמְצֵאת אַחַת מֵהֶן זוֹמֶמֶת\hdot
הוּא וְהֵן נֶהֱרָגִין\hdot
וְהַשְּׁנִיָּה פְּטוּרָה\hdot
רִבִּי יוֹסֵי אוֹמֵר לְעוֹלָם אֵינָן נֶהֱרָגִין עַד שֶׁיִּהְיוּ פִּי שְׁנֵי עֵדָיו מַתְרִין בּוֹ\hdot
שֶׁנֶּאֱמַר עַל פִּי שְׁנַיִם עֵדִים\hdot
דָּבָר אַחֵר עַל פִּי שְׁנַיִם עֵדִים\hdot
שֶׁלֹּא תְהֵא סַנְהֶדְרִין שׁוֹמַעַת\hdot
מִפִּי הַתֻּרְגְּמָן׃}

\halacha{מִי שֶׁנִּגְמַר דִּינוֹ וּבָרַח\hdot
וּבָא לִפְנֵי אוֹתוֹ בֵית דִּין\hdot
אֵין סוֹתְרִים אֶת דִּינוֹ\hdot
כָּל מָקוֹם שֶׁיַּעַמְדוּ שְׁנַיִם וְיֹאמְרוּ\hdot
מְעִידִין אָנוּ בְאִישׁ פְּלוֹנִי שֶׁנִּגְמַר דִּינוֹ בְּבֵית דִּין שֶׁל פְּלוֹנִי\hdot
וּפְלוֹנִי וּפְלוֹנִי עֵדָיו\hdot
הֲרֵי זֶה יֵהָרֵג\hdot
סַנְהֶדְרִין נוֹהֶגֶת בָּאָרֶץ\hdot
וּבְחוּצָה לָאָרֶץ\hdot
סַנְהֶדְרִין הַהוֹרֶגֶת אֶחָד בְּשָׁבוּעַ נִקְרֵאת חַבְלָנִית\hdot
רִבִּי אֶלְעָזָר בֶּן עֲזַרְיָה אוֹמֵר אֶחָד לְשִׁבְעִים שָׁנָה\hdot
רִבִּי טַרְפוֹן וְרִבִּי עֲקִיבָא אוֹמְרִים אִלּוּ הָיִינוּ בַסַּנְהֶדְרִין\hdot
לֹא נֶהֱרַג אָדָם מֵעוֹלָם\hdot
רַבָּן שִׁמְעוֹן בֶּן גַּמְלִיאֵל אוֹמֵר אַף הֵן מַרְבִּין שׁוֹפְכֵי דָמִים בְּיִשְׂרָאֵל׃}

\perek{אֵלּוּ}{הֵן הַגּוֹלִין\hdot
הַהוֹרֵג נֶפֶשׁ בִּשְׁגָגָה\hdot
הָיָה מְעַגֵּל בַּמַּעְגִּילָה\hdot
וְנָֽפְלָה עָלָיו וַהֲרָגַתּוּ\hdot
הָיָה מְשַׁלְשֶׁל בֶּחָבִית\hdot
וְנָֽפְלָה עָלָיו וַהֲרָגַתּוּ\hdot
הָיָה יוֹרֵד בַּסֻּלָּם וְנָפָל עָלָיו וַהֲרָגוֹ\hdot
הֲרֵי זֶה גוֹלֶה\hdot
אֲבָל אִם הָיָה מוֹשֵׁךְ בַּמַּעְגִּילָה וְנָֽפְלָה עָלָיו וַהֲרָגַתּוּ\hdot
הָיָה דוֹלֶה בֶּחָבִית וְנִפְסַק הַחֶבֶל וְנָֽפְלָה עָלָיו וַהֲרָגַתּוּ\hdot
הָיָה עוֹלֶה בַּסֻּלָּם וְנָפַל עָלָיו וַהֲרָגוֹ\hdot
הֲרֵי זֶה אֵינוֹ גוֹלֶה\hdot
זֶה הַכְּלָל כָּל שֶׁבְּדֶרֶךְ יְרִידָתוֹ גּוֹלֶה\hdot
וְשֶׁלֹּא בְדֶרֶךְ יְרִידָתוֹ אֵינוֹ גוֹלֶה\hdot
נִשְׁמַט הַבַּרְזֶל מִקַּתּוֹ וְהָרַג\hdot
רִבִּי אוֹמֵר אֵינוֹ גוֹלֶה\hdot
וַחֲכָמִים אוֹמְרִים גּוֹלֶה\hdot
מִן הָעֵץ הַמִּתְבַּקֵּעַ\hdot
רִבִּי אוֹמֵר גּוֹלֶה\hdot
וַחֲכָמִים אוֹמְרִים אֵינוֹ גוֹלֶה׃}

\halacha{הַזּוֹרֵק אֶבֶן לִרְשׁוּת הָרַבִּים וְהָרַג\hdot
הֲרֵי זֶה גוֹלֶה\hdot
רִבִּי אֱלִיעֶזֶר בֶּן יַעֲקֹב אוֹמֵר אִם מִכְּשֶׁיָּֽצְאָה הָאֶבֶן מִיָּדוֹ\hdot
הוֹצִיא הַלָּז אֶת רֹאשׁוֹ וְקִבְּלָהּ\hdot
הֲרֵי זֶה פָּטוּר\hdot
זָרַק אֶת הָאֶבֶן לַחֲצֵרוֹ וְהָרַג\hdot
אִם יֵשׁ רְשׁוּת לַנִּזָּק לִכָּנֵס לְשָׁם\hdot
גּוֹלֶה\hdot
וְאִם לָאוּ אֵינוֹ גוֹלֶה\hdot
שֶׁנֶּאֱמַר וַאֲשֶׁר יָבֹא אֶת רֵעֵהוּ בַיַּעַר\hdot
מָה הַיַּעַר רְשׁוּת לַנִּזָּק וְלַמַּזִּיק לִכָּנֵס לְשָׁם\hdot
יָצָא חָצֵר בַּעַל הַבַּיִת שֶׁאֵין רְשׁוּת לַנִּזָּק וְּלַמַּזִּיק לִכָּנֵס לְשָׁם\hdot
אַבָּא שָׁאוּל אוֹמֵר מַה חֲטָבַת עֵצִים רְשׁוּת\hdot
(אַף כָּל רְשׁוּת)\hdot
יָצָא הָאָב הַמַּכֶּה אֶת בְּנוֹ\hdot
וְהָרַב הָרוֹדֶה אֶת תַּלְמִידוֹ\hdot
וּשְׁלִיחַ בֵּית דִּין׃}

\halacha{הָאָב גּוֹלֶה עַל יְדֵי הַבֵּן\hdot
וְהַבֵּן גּוֹלֶה עַל יְדֵי הָאָב\hdot
הַכֹּל גּוֹלִים עַל יְדֵי יִשְׂרָאֵל\hdot
וְיִשְׂרָאֵל גּוֹלִין עַל יְדֵיהֶן\hdot
חוּץ מֵעַל יְדֵי גֵּר תּוֹשָׁב\hdot
וְגֵר תּוֹשָׁב אֵינוֹ גוֹלֶה אֶלָּא עַל יְדֵי גֵר תּוֹשָׁב\hdot
הַסּוֹמֵא אֵינוֹ גוֹלֶה\hdot
דִּבְרֵי רִבִּי יְהוּדָה\hdot
רִבִּי מֵאִיר אוֹמֵר גּוֹלֶה\hdot
הַשּׂוֹנֵא אֵינוֹ גוֹלֶה\hdot
רִבִּי יוֹסֵי בַּר יְהוּדָה אוֹמֵר הַשּׂוֹנֵא נֶהֱרַג מִפְּנֵי שֶׁהוּא כְמוּעָד\hdot
רִבִּי שִׁמְעוֹן אוֹמֵר יֵשׁ שׂוֹנֵא גוֹלֶה\hdot
וְיֵשׁ שׁוֹנֵא שֶׁאֵינוֹ גוֹלֶה\hdot
(זֶה הַכְּלָל) כָּל שֶׁהוּא יָכוֹל לוֹמַר לְדַעַת הָרַג אֵינוֹ גוֹלֶה\hdot
וְשֶׁלֹּא לְדַעַת הָרַג\hdot
הֲרֵי זֶה גוֹלֶה׃}

\halacha{לְהֵיכָן גּוֹלִין\hdot
לְעָרֵי מִקְלָט\hdot
לַשָּׁלֹשׁ שֶׁבְּעֵבֶר הַיַּרְדֵּן\hdot
וְלַשָּׁלֹשׁ שֶׁבְּאֶרֶץ כְּנַעַן שֶׁנֶּאֱמַר אֶת שְׁלֹשׁ הֶעָרִים תִּתְּנוּ מֵעֵבֶר לַיַּרְדֵּן\hdot
וְאֶת שְׁלֹשׁ הֶעָרִים תִּתְּנוּ בְּאֶרֶץ כְּנַעַן וְגוֹמֵר\hdot
עַד שֶׁלֹּא נִבְחֲרוּ שָׁלֹשׁ שֶׁבְּאֶרֶץ יִשְׂרָאֵל\hdot
לֹא הָיוּ שָׁלֹשׁ שֶׁבְּעֵבֶר הַיַּרְדֵּן קוֹלְטוֹת\hdot
שֶׁנֶּאֱמַר שֵׁשׁ עָרֵי מִקְלָט תִּהְיֶינָה\hdot
עַד שֶׁיִּהְיוּ שֶׁשְׁתָּן קוֹלְטוֹת כְּאֶחָת׃}

\halacha{וּמְכַוְּנוֹת לָהֶן דְּרָכִים מִזּוֹ לַזּוֹ\hdot
שֶׁנֶּאֱמַר תָּכִין לְךָ הַדֶּרֶךְ וְשִׁלַּשְׁתָּ וְגוֹמֵר\hdot
וּמוֹסְרִים לוֹ שְׁנֵי תַלְמִידֵי חֲכָמִים\hdot
שֶׁמֶא יַהַרְגֶּנּוּ בַדֶּרֶךְ\hdot
וִידַבְּרוּ אֵלָיו\hdot
רִבִּי מֵאִיר אוֹמֵר (אַף) הוּא מְדַבֵּר עַל יְדֵי עַצְמוֹ\hdot
שֶׁנֶּאֱמַר וְזֶה דְּבַר הָרוֹצֵחַ׃}

\halacha{רִבִּי יוֹסֵי בַּר יְהוּדָה אוֹמֵר בַּתְּחִלָּה\hdot
אֶחָד שׁוֹגֵג וְאֶחָד מֵזִיד\hdot
מַקְדִּימִין לְעָרֵי מִקְלָט\hdot
וּבֵית דִּין שׁוֹלְחִין\hdot
וּמְבִיאִין אוֹתוֹ מִשָּׁם\hdot
מִי שֶׁנִּתְחַיָּב מִיתָה בְּבֵית דִּין הֲרָגוּהוּ\hdot
שֶׁלֹּא נִתְחַיָּב מִיתָה פְּטָרוּהוּ\hdot
מִי שֶׁנִּתְחַיָּב גָּלוּת\hdot
מַחֲזִירִין אוֹתוֹ לִמְקוֹמוֹ שֶׁנֶּאֱמַר וְהֵשִׁיבוּ אוֹתוֹ הָעֵדָה אֶל עִיר מִקְלָטוֹ וְגוֹמֵר\hdot
אֶחָד מָשׁוּחַ בְּשֶׁמֶן הַמִּשְׁחָה\hdot
וְאֶחָד הַמְּרֻבֶּה בִּבְגָדִים\hdot
וְאֶחָד שֶׁעָבַר מִמְּשִׁיחָתוֹ\hdot
(מַחֲזִירִין אֶת הָרוֹצֵחַ\hdot)
רִבִּי יְהוּדָה אוֹמֵר אַף מְשׁוּחַ מִלְחָמָה מַחֲזִיר אֶת הָרוֹצֵחַ\hdot
לְפִיכַךְ אִמּוֹתֵיהֶן שֶׁל כֹּהֲנִים\hdot
מְסַפְּקוֹת לָהֶן מִחְיָה וּכְסוּת\hdot
כְּדֵי שֶׁלֹּא יִתְפַּלְּלוּ עַל בְּנֵיהֶם שֶׁיָּמוּתוּ\hdot
מִשֶּׁנִּגְמַר דִּינוֹ מֵת כֹּהֵן גָּדוֹל\hdot
הֲרֵי זֶה אֵינוֹ גוֹלֶה\hdot
אִם עַד שֶׁלֹּא נִגְמַר דִּינוֹ מֵת כֹּהֵן גָּדוֹל וּמִנּוּ אַחֵר תַּחְתָּיו\hdot
וּלְאַחַר מִכֵּן נִגְמַר דִּינוֹ\hdot
חוֹזֵר בְּמִיתָתוֹ שֶׁל שֵׁנִי׃}

\halacha{נִגְמַר דִּינוֹ בְּלֹא כֹהֵן גָּדוֹל\hdot
וְהַהוֹרֵג כֹּהֵן גָּדוֹל\hdot
וְכֹהֵן גָּדוֹל שֶׁהָרַג\hdot
אֵינוֹ יוֹצֵא מִשָּׁם לְעוֹלָם\hdot
וְאֵינוֹ יוֹצֵא לֹא לְעֵדוּת מִצְוָה\hdot
וְלֹא לְעֵדוּת מָמוֹן\hdot
וְלֹא לְעֵדוּת נְפָשׁוֹת\hdot
וַאֲפִילוּ יִשְׂרָאֵל צְרִיכִים לוֹ\hdot
וַאֲפִילוּ שַׂר צְבָא יִשְׂרָאֵל כְּיוֹאָב בֶּן צְרוּיָה\hdot
אֵינוֹ יוֹצֵא מִשָּׁם לְעוֹלָם\hdot
שֶׁנֶּאֱמַר אֲשֶׁר נָס שָׁמָּה\hdot
שָׁם תְּהֵא דִירָתוֹ\hdot
שָׁם תְּהֵא מִיתָתוֹ\hdot
וְשָׁם תְּהֵא קְבוּרָתוֹ\hdot
כַּשֵּׁם שֶׁהָעִיר קוֹלֶטֶת\hdot
כַּךְ תְּחוּמָהּ קוֹלֵט\hdot
רוֹצֵחַ שֶׁיָּצָא חוּץ לַתְּחוּם וּמְצָאוֹ גוֹאֵל הַדָּם\hdot
רִבִּי יוֹסֵי הַגָּלִילִי אוֹמֵר מִצְוָה בְּיַד גּוֹאֵל הַדָּם\hdot
וּרְשׁוּת בְּיַד כָּל אָדָם\hdot
רִבִּי עֲקִיבָא אוֹמֵר רְשׁוּת בְּיַד גּוֹאֵל הַדָּם וְכָל אָדָם (אֵין) חַיָּבִין עָלָיו\hdot
אִילָן שֶׁהוּא עוֹמֵד בְּתוֹךְ הַתְּחוּם\hdot
וְנוֹפוֹ נוֹטֶה חוּץ לַתְּחוּם\hdot
אוֹ עוֹמֵד חוּץ לַתְּחוּם\hdot
וְנוֹפוֹ נוֹטֶה לְתוֹךְ הַתְּחוּם\hdot
הַכֹּל הוֹלֵךְ אַחַר הַנּוֹף\hdot
הָרַג בְּאוֹתָהּ הָעִיר\hdot
גּוֹלֶה מִשְּׁכוּנָה לִשְׁכוּנָה\hdot
וּבֶן לֵוִי גּוֹלֶה מֵעִיר לָעִיר׃}

\halacha{(כַּיוֹצֵא בוֹ) רוֹצֵחַ שֶׁגָּלָה לְעִיר מִקְלָטוֹ\hdot
וְרָצוּ אַנְשֵׁי הָעִיר לְכַבְּדוֹ יֹאמַר לָהֶם רוֹצֵחַ אָנִי\hdot
אָֽמְרוּ לוֹ אַף עַל פִּי כֵן יְקַבֵּל מֵהֶן\hdot
שֶׁנֶּאֱמַר וְזֶה דְּבַר הָרוֹצֵחַ\hdot
מַעֲלִים הָיוּ שְׁכַר לַלְוִיִּם דִּבְרֵי רִבִּי יְהוּדָה\hdot
רִבִּי מֵאִיר אוֹמֵר לֹא הָיוּ מַעֲלִים לָהֶן שָׂכָר\hdot
וְחוֹזֵר לַשְּׂרָרָה שֶׁהָיָה בָהּ דִּבְרֵי רִבִּי מֵאִיר\hdot
רִבִּי יְהוּדָה אוֹמֵר לֹא הָיָה חוֹזֵר לַשְּׂרָרָה שֶׁהָיָה בָהּ׃}

\perek{וְאֵלּוּ}{הֵן הַלּוֹקִין\hdot
הַבָּא עַל אֲחוֹתוֹ\hdot
וְעַל אֲחוֹת אָבִיו\hdot
וְעַל אֲחוֹת אִמּוֹ\hdot
וְעַל אֲחוֹת אִשְׁתּוֹ\hdot
וְעַל אֵשֶׁת אָחִיו\hdot
וְעַל אֵשֶׁת אֲחִי אָבִיו\hdot
וְעַל הַנִּדָּה\hdot
אַלְמָנָה לְכֹהֵן גָּדוֹל\hdot
גְּרוּשָׁה וַחֲלוּצָה לְכֹהֵן הֶדְיוֹט\hdot
מַמְזֶרֶת וּנְתִינָה לְיִשְׂרָאֵל\hdot
בַּת יִשְׂרָאֵל לְנָתִין וּלְמַמְזֵר\hdot
אַלְמָנָה וּגְרוּשָׁה חַיָּבִין עָלֶיהָ\hdot
מִשּׁוּם שְׁנֵי שֵׁמוֹת\hdot
גְּרוּשָׁה וַחֲלוּצָה אֵינוֹ חַיָּב אֶלָּא מִשֵּׁם אֶחָד בִּלְבָד׃}

\halacha{הַטָּמֵא שֶׁאָכַל אֶת הַקֹּדֶשׁ\hdot
וְהַבָּא אֶל הַמִּקְדָּשׁ טָמֵא\hdot
וְהָאוֹכֵל חֵלֶב וָדָם\hdot
וְנוֹתָר וּפִגּוּל וְטָמֵא\hdot
הַשּׁוֹחֵט  וְהַמַּעֲלֶה בַחוּץ\hdot
וְהָאוֹכֵל חָמֵץ בַּפֶּסַח\hdot
וְהָאוֹכֵל וְהָעוֹשֶׂה מְלָאכָה בְּיוֹם הַכִּפּוּרִים\hdot
וְהַמְּפַטֵּם אֶת הַשֶּׁמֶן\hdot
וְהַמְּפַטֵּם אֶת הַקְּטֹרֶת\hdot
וְהַסַּךְ בְּשֶׁמֶן הַמִּשְׁחָה\hdot
וְהָאוֹכֵל נְבֵלוֹת וּטְרֵפוֹת\hdot
שְׁקָצִים וּרְמָשִׁים\hdot
אָכַל טֶבֶל וּמַעֲשֵׂר  רִאשׁוֹן שֶׁלֹּא נִטְּלָה תְרוּמָתוֹ\hdot
וּמַעֲשֵׁר שֵׁנִי וְהֶקְדֶּשׁ שֶׁלֹּא נִפְדּוּ\hdot
כַּמָּה יֹאכַל מִן הַטֶּבֶל וִיהֵא חַיָּב\hdot
רִבִּי שִׁמְעוֹן אוֹמֵר כָּל שֶׁהוּא\hdot
וַחֲכָמִים אוֹמְרִים כַּזַּיִת\hdot
אָמַר לָהֶם רִבִּי שִׁמְעוֹן אֵין אַתֶּם מוֹדִים לִי בְּאוֹכֵל נְמָלָה כָּל שֶׁהוּא\hdot
שֶׁהוּא חַיָּב\hdot
אָֽמְרוּ לוֹ מִפְּנֵי שֶׁהוּא כְבִרְיָתָהּ\hdot
אָמַר לָהֶם אַף חִטָּה אַחַת כְּבִרְיָתָהּ׃}

\halacha{הָאוֹכֵל בִּכּוּרִים עַד שֶׁלֹּא קָרָא עֲלֵיהֶן\hdot
קָדְשֵׁי קָדָשִׁים חוּץ לַקְּלָעִים\hdot
קָדָשִׁים קַלִּים וּמַעֲשֵׂר שֵׁנִי חוּץ לַחוֹמָה\hdot
הַשּׁוֹבֵר אֶת הָעֶצֶם בְּפֶסַח הַטָּהוֹר\hdot
הֲרֵי זֶה לוֹקֶה אַרְבָּעִים\hdot
אֲבָל הָמּוֹתִיר בַּטָּהוֹר\hdot
וְהַשּׁוֹבֵר בַּטָּמֵא\hdot
אֵינוֹ לוֹקֶה אַרְבָּעִים׃}

\halacha{הַנּוֹטֵל אֵם עַל הַבָּנִים\hdot
רִבִּי יְהוּדָה אוֹמֵר לוֹקֶה וְאֵינוֹ מְשַׁלֵּחַ\hdot
וַחֲכָמִים אוֹמְרִים מְשַׁלֵּחַ וְאֵינוֹ לוֹקֶה\hdot
זֶה הַכְּלָל כָּל מִצְוַת לֹא תַעֲשֶׂה\hdot
שֶׁיֵּשׁ בָּהּ קוּם עֲשֵׂה\hdot
אֵין חַיָּבִין עָלֶיהָ׃}

\halacha{הַקּוֹרֵחַ קָרְחָה בְרֹאשׁוֹ\hdot
וְהַמַּקִּיף פְּאַת רֹאשׁוֹ\hdot
וְהַמַּשְׁחִית פְּאַת זְקָנוֹ\hdot
וְהַשּׂוֹרֵט שְׂרִיטָה אַחַת עַל הַמֵּת\hdot
חַיָּב\hdot
שָׂרַט שְׂרִיטָה אַחַת עַל חֲמִשָּׁה מֵתִים\hdot
אוֹ חָמֵשׁ שְׂרִיטוֹת עַל מֵת אֶחָד\hdot
חַיָּב עַל כָּל אַחַת וְאֶחָת\hdot
עַל הָרֹאשׁ שְׁתַּיִם\hdot
אַחַת מִכָּאן וְאַחַת מִכָּאן\hdot
וְעַל הַזָּקָן שְׁתַּיִם מִכָּאן וּשְׁתַּיִם מִכָּאן\hdot
וְאַחַת מִלְּמַטָּה\hdot
רִבִּי אֱלִיעֶזֶר אוֹמֵר אִם נְטָלוֹ כֻלּוֹ כְּאֶחָד\hdot
אֵינוֹ חַיָּב אֶלָּא אֶחָת\hdot
וְאֵינוֹ חַיָּב עַד שְׁיִּטְּלֶנּוּ בַתַּעַר\hdot
רִבִּי אֱלִיעֶזֶר אוֹמֵר אֲפילוּ לְקָטוֹ בִּמְלַקֵּט אוֹ בִרְהִיטָנִי חַיָּב׃}

\halacha{הַכּוֹתֵב כְּתֹבֶת קַעֲקַע\hdot
כָּתַב וְלֹא קִעְקֵעַ\hdot
קִעְקֵעַ וְלֹא כָתַב אֵינוֹ חַיָּב עַד שֶׁיִּכְתּוֹב וִיקַעְקֵעַ\hdot
בַּדְּיוֹ וּבְכָּחוֹל\hdot
וּבְכָל דָּבָר שֶׁהוּא רוֹשֵׁם\hdot
רִבִּי שִׁמְעוֹן בֶּן יְהוּדָה מִשּׁוּם רִבִּי שִׁמְעוֹן אוֹמֵר\hdot
אֵינוֹ חַיָּב עַד שֶׁיִּכְתּוֹב שָׁם אֶת הַשֵּׁם\hdot
שֶׁנֶּאֱמַר וּכְתֹבֶת קַעֲקַע לֹא תִתְּנוּ בָכֶם אֲנִי יְיָ׃}

\halacha{נָזִיר שֶׁהָיָה שׁוֹתֶה בַיַּיִן כָּל הַיּוֹם\hdot
אֵינוֹ חַיָּב אֶלָּא אֶחָת\hdot
אָֽמְרוּ לוֹ אַל תִּשְׁתֶּה\hdot
אַל תִּשְׁתֶּה\hdot
וְהוּא שׁוֹתֶה\hdot
חַיָּב עַל כָּל אַחַת וְאֶחָת׃}

\halacha{הָיָה מִטַּמֵּא לַמֵּתִים כָּל הַיּוֹם\hdot
אֵינוֹ חַיָּב אֶלָּא אֶחָת\hdot
אָֽמְרוֹ לוֹ אַל תִּטַּמֵּא\hdot
אַל תִּטַּמֵּא\hdot
וְהוּא מִטַּמֵּא\hdot
חַיָּב עַל כָּל אַחַת וְאֶחָת\hdot
הָיָה מְגַלֵּחַ כָּל הַיּוֹם\hdot
אֵינוֹ חַיָּב אֶלָּא אֶחָת\hdot
אָֽמְרוּ לוֹ אַל תְּגַלֵּחַ\hdot
אַל תְּגַלֵּחַ\hdot
וְהוּא מְגַלֵּחַ\hdot
חַיָּב עַל כָּל אַחַת וְאֶחָת\hdot
הָיָה לָבוּשׁ בְּכִלְאַיִם כָּל הַיּוֹם\hdot
אֵינוֹ חַיָּב אֶלָּא אֶחָת\hdot
אָֽמְרוּ לוֹ אַל תִּלְבַּשׁ\hdot
אַל תִּלְבַּשׁ\hdot
וְהוּא פוֹשֵׁט וְלוֹבֵשׁ\hdot
חַיָּב עַל כָּל אַחַת וְאֶחָת׃}

\halacha{יֵשׁ חוֹרֵשׁ תֶּלֶם אֶחָד\hdot
וְחַיָּב עָלָיו מִשּׁוּם שְׁמֹנָה לָאוִין\hdot
הַחוֹרֵשׂ בַּשּׁוֹר וּבַחֲמוֹר\hdot
וְהֵם מְקֻדָּשִׁים\hdot
בַּכִּלְאַיִם\hdot
בַּכֶּרֶם\hdot
וּבַשְּׁבִיעִית\hdot
וְיוֹם טוֹב\hdot
וְכֹהֵן\hdot
וְנָזִיר בְּבֵית הַטֻּמְאָה\hdot
חֲנַנְיָה בֶּן חֲכִינָאי אוֹמֵר אַף הַלּוֹבֵשׁ כִּלְאַיִם\hdot
אָֽמְרוּ לוֹ אֵינוֹ הַשֵּׁם\hdot
אָמַר לָהֶם אַף לֹא הַנָּזִיר הוּא הַשֵּׁם׃}

\halacha{כַּמָּה מַלְקִין אוֹתוֹ\hdot
אַרְבָּעִים חָסֵר אֶחַת\hdot
שֶׁנֶּאֱמַר בְּמִסְפַּר אַרְבָּעִים\hdot
מִנְיַן שֶׁהוּא סָמוּךְ לָאַרְבָּעִים\hdot
רִבִּי יְהוּדָה אוֹמֵר אַרְבָּעִים שְׁלֵימוֹת הוּא לוֹקֶה\hdot
וְהֵיכָן הוּא לוֹקֶה אֶת הַיְּתֵירָה\hdot
בֵּין כְּתֵפָיו׃}
