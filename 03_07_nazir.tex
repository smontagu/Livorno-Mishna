\tractatehead{מסכת נזיר}{nazir}

\perek{כָּל}{כִּנּוּיֵי נְזִירוּת\hdot
כִּנְזִירוּת\hdot
הָאוֹמֵר אֲהֵא הֲרֵי זֶה נָזִיר\hdot
אוֹ אֲהֵא נָוֶה\hdot
נָזִיר\hdot
נָזִיק\hdot
נָזִיחַ\hdot
פָּזִיחַ\hdot
הֲרֵי זֶה נָזִיר\hdot
הֲרֵינִי כַזֶּה\hdot
הֲרֵינִי מְסַלְסֵל\hdot
הֲרֵינִי מְכַלְכֵּל\hdot
הֲרֵי עָלַי לִשְׁלוֹחַ פֶּרַע\hdot
הֲרֵי זֶה נָזִיר\hdot
הֲרֵי עָלַי צִפּוֹרִים\hdot
רִבִּי מֵאִיר אוֹמֵר נָזִיר\hdot
וַחֲכָמִים אוֹמְרִים אֵינוֹ נָזִיר׃}

\halacha{הֲרֵינִי נָזִיר מִן הַחַרְצַנִּים וּמִן הַזַּגִּים וּמִן הַתִּגְלַחַת\hdot
וּמִן הַטֻּמְאָה\hdot
הֲרֵי זֶה נָזִיר\hdot
וְכָל דִּקְדוּקֵי נְזִירוּת עָלָיו\hdot
הֲרֵינִי כְשִׁמְשׁוֹן\hdot
כְּבֶן מָנוֹחַ\hdot
כְּבַעַל דְּלִילָה\hdot
כְּמִי שֶׁעָקַר דַּלְתּוֹת עַזָּה\hdot
כְּמִי שֶׁנָּֽקְרוּ פְלִשְׁתִּים אֶת עֵינָיו\hdot
הֲרֵי זֶה נְזִיר שְׁמְשׁוֹן\hdot
מַה בֵּין נְזִיר עוֹלָם לִנְזִיר שִׁמְשׁוֹן\hdot
נְזִיר עוֹלָם הִכְבִּיד שְׂעָרוֹ מֵיקֵל בְּתַעַר\hdot
וּמֵבִיא שָׁלֹשׁ בְּהֵמוֹת\hdot
וְאִם נִטְמָא מֵבִיא קָרְבַּן טֻמְאָה\hdot
נְזִיר שִׁמְשׁוֹן הִכְבִּיד שְׂעָרוֹ אֵינוֹ מֵיקֵל\hdot
וְאִם נִטְמָא אֵינוֹ מֵבִיא קָרְבָּן טֻמְאָה׃}

\halacha{סְתָם נְזִירוּת שְׁלֹשִׁים יוֹם\hdot
אָמַר הֲרֵינִי נָזִיר אַחַת גְּדוֹלָה\hdot
הֲרֵינִי נָזִיר אַחַת קְטַנָּה\hdot
אֲפִילוּ מִכָּאן וְעַד סוֹף הָעוֹלָם\hdot
נָזִיר שְׁלֹשִׁים יוֹם\hdot
הֲרֵינִי נָזִיר וְיוֹם אֶחָד\hdot
הֲרֵינִי נָזִיר וְשָׁעָה אַחַת\hdot
הֲרֵינִי נָזִיר אַחַת וּמֶחְצָה\hdot
הֲרֵי זֶה נָזִיר שְׁתַּיִם\hdot
הֲרֵינִי נָזִיר שְׁלֹשִׁים יוֹם וְשָׁעָה אַחַת\hdot
נָזִיר שְׁלֹשִׁים וְאֶחָד יוֹם\hdot
שֶׁאֵין נוֹזְרִים לְשָׁעוֹת׃}

\halacha{הֲרֵינִי נָזִיר כִּשְׂעַר רֹאשִׁי\hdot
וְכַעֲפַר הָאָרֶץ\hdot
וּכְחוֹל הַיָּם\hdot
הֲרֵי זֶה נְזִיר עוֹלָם\hdot
וּמְגַלֵּחַ אַחַת לִשְׁלֹשִׁים יוֹם\hdot
רִבִּי אוֹמֵר אֵין זֶה מְגַלֵּחַ אַחַת לִשְׁלֹשִׁים יוֹם\hdot
וְאֵיזֶה שֶׁמְּגַלֵּחַ אַחַת לִשְׁלֹשִׁים יוֹם\hdot
הָאוֹמֵר הֲרֵי עָלַי נְזִירוּת כִּשְׂעַר רֹאשִׁי\hdot
וְכַעֲפַר הָאָרֶץ\hdot
וּכְחוֹל  הַיָּם׃}

\halacha{הֲרֵינִי נָזִיר מְלֹא הַבַּיִת\hdot
אוֹ מְלֹא הַקֻּפָּה\hdot
בּוֹדְקִין אוֹתוֹ\hdot
אִם אָמַר אַחַת גְּדוֹלַה נָזַרְתִּי\hdot
נָזִיר שְׁלֹשִׁים יוֹם\hdot
וְאִם אָמַר סְתָם נָזַרְתִּי\hdot
רוֹאִין אֶת הַקֻּפָּה כְּאִלּוּ הִיא מְלֵאָה חַרְדָּל\hdot
וְנָזִיר כָּל יָמָיו׃}

\halacha{הֲרֵינִי נָזִיר מִכָּאן עַד מָקוֹם פְּלוֹנִי\hdot
אוֹמְדִים כַּמָּה יָמִים מִכָּאן עַד מָקוֹם פְּלוֹנִי\hdot
אִם פָּחוּת מִשְּׁלֹשִׁים יוֹם נָזִיר שְׁלֹשִׁים יוֹם\hdot
וְאִם לָאוּ נָזִיר כְּמִנְיַן הַיָּמִים׃}

\halacha{הֲרֵינִי נָזִיר כְּמִנְיַן יְמוֹת הַחַמָּה\hdot
מוֹנֶה נְזִירוּת כְּמִנְיַן יְמוֹת הַחַמָּה\hdot
אָמַר רִבִּי יְהוּדָה מַעֲשֶׂה הָיָה\hdot
וְכֵיוַן שֶׁהִשְׁלִים מֵת׃}

\perek{הֲרֵינִי}{נָזִיר מִן הַגְּרוֹגְרוֹת\hdot
וּמִן הַדְּבֵילָה\hdot
בֵּית שַׁמָּאי אוֹמְרִים נָזִיר\hdot
וּבֵית הִלֵּל אוֹמְרִים אֵינוֹ נָזִיר\hdot
אָמַר רִבִּי יְהוּדָה אַף כְּשֶׁאָֽמְרוּ בֵית שַׁמָּאי לֹא אָֽמְרוּ\hdot
אֶלָּא בְּאוֹמֵר הֲרֵי הֵן עָלַי כְּקָרְבָּן׃}

\halacha{אָמַר\hdot
אָֽמְרָה פָרָה זוֹ הֲרֵינִי נְזִירָה אִם עוֹמֶדֶת (אָנִי)\hdot
אָמַר הַדֶּלֶת הַזֶּה\hdot
הֲרֵינִי נָזִיר אִם נִפְתַּח אָנִי\hdot
בֵּית שַׁמָּאי אוֹמְרִים נָזִיר\hdot
וּבֵית הִלֵּל אוֹמְרִים אֵינוֹ נָזִיר\hdot
אָמַר רִבִּי יְהוּדָה\hdot
אַף כְּשֶׁאָֽמְרוּ בֵית  שַׁמָּאי לֹא אָֽמְרוּ\hdot
אֶלָּא בְּאוֹמֵר הֲרֵי פָרָה זוֹ קָרְבָּן עָלַי\hdot
אִם עוֹמֶדֶת הִיא׃}

\halacha{מָֽזְגוּ לוֹ אֶת הַכּוֹס\hdot
וְאָמַר הֲרֵינִי נָזִיר מִמֶּנּוּ\hdot
הֲרֵי זֶה נָזִיר\hdot
מַעֲשֶׂה בְּאִשָּׁה אַחַת שֶׁהָֽיְתָה שִׁכּוֹרָה\hdot
וּמָֽזְגוּ לָהּ אֶת הַכּוֹס\hdot
וְאָֽמְרָה הֲרֵינִי נְזִירָה מִמֶּנּוּ\hdot
אָֽמְרוּ חֲכָמִים לֹא נִתְכַּוְּנָה זוֹ\hdot
אֶלָּא לוֹמַר הֲרֵי הוּא עָלַי קָרְבָּן׃}

\halacha{הֲרֵינִי נָזִיר\hdot
עַל מְנַת  שֶׁאֶהֵא שׁוֹתֶה יַיִן וּמִטַּמֵּא לַמֵּתִים\hdot
הֲרֵי זֶה נָזִיר\hdot
וְאָסוּר בְּכֻלָּן\hdot
יוֹדֵעַ אֲנִי שֶׁיֵּשׁ נְזִירוּת\hdot
אֲבָל אֵינִי יוֹדֵעַ שֶׁהַנָּזִיר אָסוּר בַּיַּיִן\hdot
הֲרֵי זֶה אָסוּר\hdot
וְרִבִּי שִׁמְעוֹן מַתִּיר\hdot
יוֹדֵעַ אֲנִי שֶׁהַנָּזִיר אָסוּר בַּיַּיִן\hdot
אֲבָל סָבוּר הָיִיתִי שֶׁחֲכָמִים מַתִּירִין לִי\hdot
מִפְּנֵי שֶׁאֵין אֲנִי יָכוֹל לִחְיוֹת אֶלָּא בַיַּיִן\hdot
אוֹ מִפְּנֵי שֶׁאֲנִי קוֹבֵר אֶת הַמֵּתִים\hdot
הֲרֵי זֶה מוּתָר\hdot
וְרִבִּי שִׁמְעוֹן אוֹסֵר׃}

\halacha{הֲרֵינִי נָזִיר וְעָלַי לְגַלֵּחַ נָזִיר\hdot
וְשָׁמַע חֲבֵירוֹ וְאָמַר וַאֲנִי וְעָלַי לְגַלֵּחַ נָזִיר\hdot
אִם הָיוּ פִקְחִים מְגַלְּחִים זֶה אֶת זֶה\hdot
וְאִם לָאוּ מְגַלְּחִים נְזִירִים אֲחֵרִים׃}

\halacha{הֲרֵי עָלַי לְגַלֵּחַ חֲצִי נָזִיר\hdot
וְשָׁמַע חֲבֵירוֹ וְאָמַר\hdot
וַאֲנִי וְעָלַי לְגַלֵּחַ חֲצִי נָזִיר\hdot
זֶה מְגַלֵּחַ נָזִיר שָׁלֵם\hdot
וְזֶה מְגַלֵּחַ נָזִיר שָׁלֵם\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים זֶה מְגַלֵּחַ חֲצִי נָזִיר\hdot
וְזֶה מְגַלֵּחַ חֲצִי נָזִיר׃}

\halacha{הֲרֵינִי נָזִיר לִכְשֶׁיִּהְיֶה לִי בֵן\hdot
וְנוֹלַד לוֹ בֵן\hdot
הֲרֵי זֶה נָזִיר\hdot
נוֹלַד לוֹ בַת טוֹמְטוֹם וְאַנְדְרוֹגִינוֹס\hdot
אֵינוֹ נָזִיר\hdot
אִם אָמַר כְּשֶׁאֶרְאֶה (כְּשֶׁיִּהְיֶה) לִי וָלֶד\hdot
אֲפִילוּ נוֹלַד לוֹ בַת טוֹמְטוֹם וְאַנְדְרוֹגִינוֹס\hdot
הֲרֵי זֶה נָזִיר׃}

\halacha{הִפִּילָה אִשְׁתּוֹ אֵינוֹ נָזִיר\hdot
רִבִּי שִׁמְעוֹן אוֹמֵר יֹאמַר\hdot
אִם הָיָה בֶן קַיָּמָא\hdot
הֲרֵי אֲנִי נְזִיר חוֹבָה\hdot
וְאִם לָאוּ\hdot
הֲרֵי אֲנִי נְזִיר נְדָבָה\hdot
חָֽזְרָה וְיָֽלְדָה\hdot
הֲרֵי זֶה נָזִיר\hdot
רִבִּי שִׁמְעוֹן אוֹמֵר יֹאמַר\hdot
אִם הָרִאשׁוֹן בֶּן קַיָּמָא הָרִאשׁוֹן חוֹבָה\hdot
וְזוֹ נְדָבָה\hdot
וְאִם לָאוּ הָרִאשׁוֹן נְדָבָה\hdot
וְזוֹ חוֹבָה׃}

\halacha{הֲרֵינִי נָזִיר וְנָזִיר כְּשֶׁיִּהְיֶה לִי בֵן\hdot
הִתְחִיל מוֹנֶה אֶת שֶׁלּוֹ\hdot
וְאַחַר כַּךְ נוֹלַד לוֹ בֵן\hdot
מַשְׁלִים אֶת שֶׁלּוֹ וְאַחַר כַּךְ מוֹנֶה אֶת שֶׁל בְּנוֹ\hdot
הֲרֵינִי נָזִיר כְּשֶׁיִּהְיֶה לִי בֵן וְנָזִיר\hdot
הִתְחִיל מוֹנֶה אֶת שֶׁלּוֹ\hdot
וְאַחַר כַּךְ נוֹלַד לוֹ בֵן\hdot
מַנִּיחַ אֶת שֶׁלּוֹ וּמוֹנֶה אֶת שֶׁל בְּנוֹ\hdot
וְאַחַר כַּךְ מַשְׁלִים אֶת שֶׁלּוֹ׃}

\halacha{הֲרֵינִי נָזִיר לִכְשֶׁיְּהֵא לִי בֵן\hdot
וְנָזִיר מֵאָה יוֹם\hdot
נוֹלַד לוֹ בֵן עַד שִׁבְעִים\hdot
לֹא הִפְסִיד כְּלוּם\hdot
לְאַחַר שִׁבְעִים (יוֹם) סוֹתֵר שִׁבְעִים\hdot
שֶׁאֵין תִּגְלַחַת פָּחוּת מִשְּׁלֹשִׁים יוֹם׃}

\perek{מִי}{שֶׁאָמַר הֲרֵינִי נָזִיר\hdot
מְגַלֵּחַ (יוֹם) שְׁלֹשִׁים וְאֶחָד\hdot
וְאִם גִלַּח לְיוֹם שְׁלֹשִׁים יָצָא\hdot
הֲרֵינִי נָזִיר שְׁלֹשִׁים יוֹם\hdot
אִם גִלַּח לְיוֹם שְׁלֹשִׁים לֹא יָצָא׃}

\halacha{מִי שֶׁנָּזַר שְׁתֵּי נְזִירִיּוֹת\hdot
מְגַלֵּחַ אֶת הָרִאשׁוֹנָה יוֹם שְׁלֹשִׁים וְאֶחָד\hdot
וְאֶת הַשְּׁנִיָּה יוֹם שִׁשִּׁים וְאֶחָד\hdot
וְאִם גִלַּח אֶת הָרִאשׁוֹנָה יוֹם שְׁלֹשִׁים\hdot
מְגַלֵּחַ אֶת הַשְּׁנִיָּה יוֹם שִׁשִּׁים\hdot
וְאִם גִּלַּח יוֹם שִׁשִּׁים חָסֵר אֶחָד יָצָא\hdot
וְזוֹ עֵדוּת הֵעִיד רִבִּי פַּפְיָס\hdot
עַל מִי שֶׁנָּזַר שְׁתֵּי נְזִירִיּוֹת\hdot
שֶׁאִם גִּלַּח אֶת הָרִאשׁוֹנָה יוֹם שְׁלֹשִׁים\hdot
מְגַלֵּחַ אֶת הַשְּׁנִיָּה יוֹם שִׁשִּׁים\hdot
וְאִם גִּלַּח (יוֹם) שִׁשִּׁים חָסֵר אֶחָד יָצָא\hdot
שֶׁיּוֹם שְׁלֹשִׁים עוֹלֶה לוֹ מִן הַמִּנְיָן׃}

\halacha{מִי שֶׁאָמַר הֲרֵינִי נָזִיר\hdot
נִטְמָא יוֹם שְׁלֹשִׁים\hdot
סוֹתֵר אֶת הַכֹּל\hdot
רִבִּי אֱלִיעֶזֶר אוֹמֵר אֵינוֹ  סוֹתֵר אֶלָּא שִׁבְעָה\hdot
הֲרֵינִי נָזִיר שְׁלֹשִׁים יוֹם\hdot
נִטְמָא יוֹם שְׁלֹשִׁים\hdot
סוֹתֵר אֶת הַכֹּל׃}

\halacha{הֲרֵינִי נָזִיר מֵאָה יוֹם\hdot
נִטְמָא יוֹם מֵאָה\hdot
סוֹתֵר אֶת הַכֹּל\hdot
רִבִּי אֱלִיעֶזֶר אוֹמֵר אֵינוֹ סוֹתֵר  אֶלָּא שְׁלֹשִׁים\hdot
נִטְמָא יוֹם מֵאָה וְאֶחָד\hdot
סוֹתֵר שְׁלֹשִׁים יוֹם\hdot
רִבִּי אֱלִיעֶזֶר אוֹמֵר אֵינוֹ סוֹתֵר אֶלָּא שִׁבְעָה׃}

\halacha{מִי שֶׁנָּזַר וְהוּא בְּבֵית הַקְּבָרוֹת\hdot
אֲפִילוּ הָיָה שָׁם שְׁלֹשִׁים יוֹם\hdot
אֵין עוֹלִין לוֹ מִן הַמִּנְיָן\hdot
וְאֵינוֹ מֵבִיא קָרְבָּן טֻמְאָה\hdot
יָצָא וְנִכְנַס\hdot
עוֹלִין לוֹ מִן הַמִּנְיָן\hdot
וּמֵבִיא קָרְבָּן טֻמְאָה\hdot
רִבִּי אֱלִיעֶזֶר אוֹמֵר לֹא בוֹ בַיּוֹם שֶׁנֶּאֱמַר וְהַיָּמִים הָרִאשׁוֹנִים יִפְּלוּ\hdot
עַד שֶׁיִּהְיוּ לוֹ יָמִים רִאשׁוֹנִים׃}

\halacha{מִי שֶׁנָּזַר נְזִירוּת הַרְבֶּה וְהִשְׁלִים אֶת נְזִירוּתוֹ\hdot
וְאַחַר כַּךְ בָּא לָאָרֶץ\hdot
בֵּית שַׁמָּאי אוֹמְרִים נָזִיר שְׁלֹשִׁים יוֹם\hdot
וּבֵית הִלֵּל אוֹמְרִים נָזִיר בַּתְּחִלָּה\hdot
מַעֲשֶׂה בְּהִילָנִי הַמַּלְכָּה שֶׁהָלַךְ בְּנָהּ לַמִּלְחָמָה וְאָֽמְרָה\hdot
אִם יָבֹא בְנִי מִן הַמִּלְחָמָה בְּשָׁלוֹם\hdot
אֶהֵא נְזִירָה שֶׁבַע שָׁנִים\hdot
וּבָא בְנָהּ מִן הַמִּלְחָמָה\hdot
וְהָֽיְתָה נְזִירָה שֶׁבַע שָׁנִים\hdot
וּבְסוֹף שֶׁבַע שָׁנִים עָֽלְתָה לָאָרֶץ\hdot
וְהוֹרוּהָ בֵּית הִלֵּל שֶׁתְּהֵא נְזִירָה עוֹד שֶׁבַע שָׁנִים אֲחֵרוֹת\hdot
וּבְסוֹף שֶׁבַע שָׁנִים נִטְמֵאת\hdot
וְנִמְצֵאת נְזִירָה עֶשְׂרִים וְאַחַת שָׁנָה\hdot
אָמַר רִבִּי יְהוּדָה לֹא הָֽיְתָה נְזִירָה אֶלָּא אַרְבַּע עֶשְׂרֵה שָׁנָה׃}

\halacha{מִי שֶׁהָיוּ שְׁתֵּי כִתֵּי עֵדִים מְעִידוֹת אוֹתוֹ\hdot
אֵלּוּ מְעִידִים שֶׁנָּזַר שְׁתַּיִם וְאֵלּוּ מְעִידִים שֶׁנָּזַר חָמֵשׁ\hdot
בֵּית שַׁמָּאי אוֹמְרִים נֶחְלְקָה הָעֵדוּת וְאֵין כָּאן נְזִירוּת\hdot
וּבֵית הִלֵּל אוֹמְרִים יֵשׁ בִּכְלַל חָמֵשׁ שְׁתַּיִם\hdot
שֶׁיְּהֵא נָזִיר שְׁתַּיִם׃}

\perek{מִי}{שֶׁאָמַר הֲרֵינִי נָזִיר\hdot
וְשָׁמַע חֲבֵירוֹ וְאָמַר וַאֲנִי וַאֲנִי (וַאֲנִי)\hdot
כֻּלָּם נְזִירִים\hdot
הֻתַּר הָרִאשׁוֹן הֻתְּרוּ כֻלָּן\hdot
הֻתַּר הָאַחֲרוֹן הָאַחֲרוֹן מוּתָר\hdot
וְכֻלָּם אֲסוּרִין\hdot
אָמַר הֲרֵינִי נָזִיר וְשָׁמַע חֲבֵירוֹ וְאָמַר פִּי כְּפִיו וּשְׂעָרִי כִּשְׁעָרוֹ\hdot
הֲרֵי זֶה נָזִיר\hdot
הֲרֵינִי נָזִיר וְשָֽׁמְעָה אִשְׁתּוֹ וְאָֽמְרָה וַאֲנִי\hdot
מֵפֵר אֶת שֶׁלָּהּ וְשֶׁלּוֹ קַיָּים\hdot
הֲרֵינִי נְזִירָה וְשָׁמַע בַּעְלָהּ וְאָמַר וַאֲנִי\hdot
אֵינוֹ יָכוֹל לְהָפֵר׃}

\halacha{הֲרֵינִי נָזִיר וְאַתְּ\hdot
וְאָֽמְרָה אָמֵן\hdot
מֵפֵר אֶת שֶׁלָּהּ וְשֶׁלּוֹ קַיָּם\hdot
הֲרֵינִי נְזִירָה וְאַתָּה\hdot
וְאָמַר אָמֵן\hdot
אֵינוֹ יָכוֹל לְהָפֵר׃}

\halacha{הָאִשָּׁה שֶׁנָּֽדְרָה בְּנָזִיר\hdot
וְהָֽיְתָה שׁוֹתָה בַיַּיִן וּמִטַּמְּאָה לַמֵּתִים\hdot
הֲרֵי זוֹ סוֹפֶגֶת אֶת הָאַרְבָּעִים\hdot
הֵפֵר לָהּ בַּעְלָהּ\hdot
וְהִיא לֹא יָֽדְעָה שֶׁהֵפֵר לָהּ בַּעְלָהּ\hdot
וְהָֽיְתָה שׁוֹתָה בַיַּיִן\hdot
וּמִטַּמְּאָה לַמֵּתִים\hdot
אֵינָהּ סוֹפֶגֶת אֶת הָאַרְבָּעִים\hdot
רִבִּי יְהוּדָה אוֹמֵר אִם אֵינָהּ סוֹפֶגֶת אֶת הָאַרְבָּעִים תִּסְפּוֹג מַכַּת מַרְדּוּת׃}

\halacha{הָאִשָּׁה שֶׁנָּֽדְרָה  בְנָזִיר וְהִפְרִישָׁה אֶת בְּהֶמְתָּהּ\hdot
וְאַחַר כַּךְ הֵפֵר לָהּ בַּעְלָהּ\hdot
אִם שֶׁלּוֹ הָֽיְתָה בְהֶמְתָּהּ\hdot
תֵּצֵא וְתִרְעֶה בָעֵדֶר\hdot
אִם שֶׁלָּהּ הָֽיְתָה בְהֶמְתָּהּ\hdot
הַחַטָּאת תָּמוּת\hdot
וְהָעוֹלָה תִקָּרֵב עוֹלָה\hdot
וְהַשְּׁלָמִים יִקָּֽרְבוּ שְׁלָמִים\hdot
וְנֶאֱכָלִין לְיוֹם אֶחָד וְאֵינָן טְעוּנִין לָחֶם\hdot
הָיוּ לָהּ מָעוֹת סְתוּמִים יִפְּלוּ לִנְדָבָה\hdot
מָעוֹת מְפוֹרָשִׁים\hdot
דְּמֵי חַטָּאת יֵלְכוּ לְיַם הַמֶּלַח\hdot
לֹא נֶהֱנִים וְלֹא מוֹעֲלִים בָּהֶן\hdot
דְּמֵי עוֹלָה יָבִיאוּ עוֹלָה וּמוֹעֲלִים בָּהֶן\hdot
דְּמֵי שְׁלָמִים יָבִיאוּ שְׁלָמִים\hdot
וְנֶאֱכָלִים לְיוֹם אֶחָד\hdot
וְאֵינָן טְעוּנִין לָחֶם׃}

\halacha{נִזְרַק עָלֶיהָ אַחַד מִן הַדָּמִים\hdot
אֶינוֹ יָכוֹל לְהָפֵר\hdot
רִבִּי עֲקִיבָא אוֹמֵר אֲפִילוּ נִשְׁחֲטָה עָלֶיהָ אַחַת מִכָּל הַבְּהֵמוֹת\hdot
אֵינוֹ יָכוֹל לְהָפֵר\hdot
בַּמֶּה דְבָרִים אֲמוּרִים בְּתִגְלַחַת הַטַּהֳרָה\hdot
אֲבָל בְּתִגְלַחַת הַטֻּמְאָה יָפֵר\hdot
שֶׁהוּא יָכוֹל לוֹמַר אֵי אֶפְשִׁי בְּאִשָּׁה מְנֻוֶּלֶת\hdot
רִבִּי אוֹמֵר אַף בְּתִגְלַחַת הַטַּהֳרָה יָפֵר\hdot
שֶׁהוּא יָכוֹל לוֹמַר אֵי אֶפְשִׁי בְּאִשָּׁה מְגֻלַּחַת׃}

\halacha{הָאִישׁ מַדִּיר אֶת בְּנוֹ בְנָזִיר\hdot
וְאֵין הָאִשָּׁה מַדֶּרֶת אֶת בְּנָהּ בְּנָזִיר\hdot
כֵּיצַד\hdot
גִלַּח אוֹ שֶׁגִּלְּחוּהוּ קְרוֹבָיו\hdot
מִיחָה אוֹ שֶׁמִּיחוּ קְרוֹבָיו\hdot
הָֽיְתָה לוֹ בְהֵמָה מֻפְרֶשֶׁת\hdot
הַחַטָּאת תָּמוּת\hdot
וְהָעוֹלָה תִקָּרֵב עוֹלָה\hdot
וְהַשְּׁלָמִים יִקָּֽרְבוּ שְׁלָמִים\hdot
וְנֶאֱכָלִין לְיוֹם אֶחָד\hdot
וְאֵינָן טְעוּנִין לָחֶם\hdot
הָיוּ לוֹ מָעוֹת סְתוּמִים\hdot
יִפְּלוּ לִנְדָבָה\hdot
מָעוֹת מְפוֹרָשִׁין\hdot
דְּמֵי חַטָּאת יֵלְכוּ לְיַם הַמֶּלַח\hdot
לֹא נֶהֱנִין וְלֹא מוֹעֲלִים\hdot
דְּמֵי עוֹלָה יָבִיאוּ עוֹלָה וּמוֹעֲלִין בָּהֶן\hdot
דְּמֵי שְׁלָמִים יָבִיאוּ שְׁלָמִים\hdot
וְנֶאֱכָלִין לְיוֹם אֶחָד\hdot
וְאֵינָן טְעוּנִין לָחֶם׃}

\halacha{הָאִישׁ מְגַלֵּחַ עַל נְזִירוּת אָבִיו\hdot
וְאֵין הָאִשָּׁה מְגַלַּחַת עַל נְזִירוּת אָבִיהָ\hdot
כֵּיצַד\hdot
מִי שֶׁהָיָה אָבִיו נָזִיר וְהִפְרִישׁ מָעוֹת סְתוּמִים עַל נְזִירוּתוֹ וּמֵת\hdot
וְאָמַר הֲרֵינִי נָזִ     יר עַל מְנַת שֶׁאֲגַלֵּחַ עַל מָעוֹת אַבָּא\hdot
אָמַר רִבִּי יוֹסֵי הֲרֵי אֵלּוּ יִפְּלוּ לִנְדָבָה\hdot
שֶׁאֵין זֶה מְגַלֵּחַ עַל נְזִירוּת אָבִיו\hdot
וְאֵיזֶהוּ שֶׁמְּגַלֵּחַ עַל נְזִירוּת אָבִיו\hdot
מִי שֶׁהָיָה הוּא וְאָבִיו נְזִירִים\hdot
וְהִפְרִישׁ אָבִיו מָעוֹת סְתוּמִים לִנְזִירוּתוֹ וּמֵת\hdot
זֶה הוּא שֶׁמְּגַלֵּחַ עַל נְזִירוּת אָבִיו׃}

\perek{בֵּית}{שַׁמָּאי אוֹמְרִים הֶקְדֵּשׁ טָעוּת\hdot
הֶקְדֵּשׁ\hdot
וּבֵית הִלֵּל אוֹמְרִים אֵינוֹ הֶקְדֵּשׁ\hdot
כֵּיצַד\hdot
אָמַר שׁוֹר שָׁחוֹר שֶׁיֵּצֵא מִבֵּיתִי רִאשׁוֹן\hdot
הֲרֵי הוּא הֶקְדֵּשׁ\hdot
וְיָצָא לָבָן\hdot
בֵּית שַׁמָּאי אוֹמְרִים הֶקְדֵּשׁ\hdot
וּבֵית הִלֵּל אוֹמְרִים אֵינוֹ הֶקְדֵּשׁ׃}

\halacha{דִּינַר זָהָב שֶׁיַּעֲלֶה בְיָדִי רִאשׁוֹן\hdot
הֲרֵי הוּא הֶקְדֵּשׁ\hdot
וְעָלָה שֶׁל כֶּסֶף\hdot
בֵּית שַׁמָּאי אוֹמְרִים הֶקְדֵּשׁ\hdot
וּבֵית הִלֵּל אוֹמְרִים אֵינוֹ הֶקְדֵּשׁ\hdot
חָבִית שֶׁל יַיִן שֶׁתַּעֲלֶה בְיָדִי רִאשׁוֹנָה\hdot
הֲרֵי הִיא הֶקְדֵּשׁ\hdot
וְעָֽלְתָה שֶׁל שֶׁמֶן\hdot
בֵּית שַׁמָּאי אוֹמְרִים הֶקְדֵּשׁ\hdot
וּבֵית הִלֵּל אוֹמְרִים אֵינוֹ הֶקְדֵּשׁ׃}

\halacha{מִי שֶׁנָּדַר בְּנָזִיר וְנִשְׁאַל לֶחָכָם וַאֲסָרוֹ\hdot
מוֹנֶה מִשָּׁעָה שֶׁנָּדַר\hdot
נִשְׁאַל לֶחָכָם וְהִתִּירוֹ\hdot
הָֽיְתָה לוֹ בְהֵמָה מֻפְרֶשֶׁת\hdot
תֵּצֵא וְתִרְעֶה בָָעֵדֶר\hdot
אָֽמְרוּ בֵית הִלֵּל לְבֵית שַׁמָּאי אֵי אַתֶּם מוֹדִים בַּזֶּה שֶׁהוּא הֶקְדֵשׁ טָעוּת\hdot
שֶׁתֵּצֵא וְתִרְעֶה בָעֵדֶר\hdot
אָֽמְרוּ לָהֶן בֵּית שַׁמָּאי\hdot
אֵי אַתֶּם מוֹדִים בְּמִי שֶׁטָעָה וְקָרָא לַתְּשִׁיעִי עֲשִׂירִי\hdot
וְלַעֲשִׂירִי תְּשִׁיעִי\hdot
וּלְאַחַד עָשָׂר עֲשִׂירִי\hdot
שֶׁהוּא מְקֻדָּשׁ\hdot
אָֽמְרוּ לָהֶם בֵּית הִלֵּל לֹא הַשֵּׁבֶט קִדְּשׁוֹ\hdot
וּמָה אֵלּוּ טָעָה וְהִנִּיחַ אֶת הַשֵּׁבֶט עַל שְׁמִינִי וְעַל שְׁנֵים עָשָׂר\hdot
שֶׁמֶא עָשָׂה כְלוּם\hdot
אֶלָּא כָּתוּב שֶׁקִּדֵּשׁ אֶת הָעֲשִׂירִי\hdot
הוּא קִדֵּשׁ אֶת הַתְּשִׁיעִי\hdot
וְאֶת הָאַחַד עָשָׂר׃}

\halacha{מִי שֶׁנָּדַר בְּנָזִיר\hdot
וְהָלַךְ לְהָבִיא אֶת בְּהֶמְתּוֹ וּמְצָאָהּ שֶׁנִּגְנְבָה\hdot
אִם עַד שֶׁלֹּא נִגְנְבָה בְהֶמְתּוֹ נָזַר\hdot
הֲרֵי זֶה נָזִיר\hdot
וְאִם מִשֶּׁנִּגְנְבָה בְהֶמְתּוֹ נָזַר\hdot
אֵינוֹ נָזִיר\hdot
וְזוֹ טָעוּת טָעָה נָחוּם הַמָּדִי\hdot
כְּשֶׁעָלוּ נְזִירִין מִן הַגּוֹלָה\hdot
וְמָֽצְאוּ בֵית הַמִּקְדָּשׁ חָרֵב\hdot
אָמַר לָהֶם נָחוּם הַמָּדִי\hdot
אִלּוּ הֱיִיתֶם יוֹדְעִים שֶׁבֵּית הַמִּקְדָשׁ עָתִיד לִיחָרֵב הֱיִיתֶם נוֹזְרִים\hdot
אָֽמְרוּ לוֹ לֹא\hdot
וְהִתִּירָן נָחוּם הַמָּדִי\hdot
וּכְשֶׁבָּא הַדָּבָר אֵצֶל חֲכָמִים אָֽמְרוּ לוֹ\hdot
כָּל שֶׁנָזַר עַד שֶׁלֹּא חָרֵב בֵּית הַמִּקְדָּשׁ נָזִיר\hdot
וּמִשֶׁחָרֵב בֵּית הַמִּקְדָּשׁ אֵינוֹ נָזִיר׃}

\halacha{הָיוּ מְהַלְּכִין בַּדֶּרֶךְ\hdot
וְאֶחָד בָּא כְּנֶגְדָּן\hdot
אָמַר אֶחָד מֵהֶן\hdot
הֲרֵינִי נָזִיר שֶׁזֶּה פְלוֹנִי\hdot
וְאֶחָד אָמַר הֲרֵינִי נָזִיר שֶׁאֵין זֶה פְלוֹנִי\hdot
הֲרֵינִי נָזִיר שֶׁאַחַד מִכֶּם נָזִיר\hdot
שֶׁאֵין אַחַד מִכֵֶּם נָזִיר\hdot
שֶׁשְּׁנֵיכֶם נְזִירִים\hdot
שֶׁכֻּלְּכֶם נְזִירִים\hdot
בֵּית שַׁמָּאי אוֹמְרִים כֻּלָּם נְזִירִים\hdot
וּבֵית הִלֵּל אוֹמְרִים אֵינוֹ נָזִיר\hdot
אֶלָּא מִי שֶׁלֹּא נִתְקַיְּמוּ דְבָרָיו\hdot
וְרִבִּי טַרְפוֹן אוֹמֵר אֵין אַחַד מֵהֶם נָזִיר׃}

\halacha{הִרְתִּיעַ לַאֲחוֹרָיו אֵינוֹ נָזִיר\hdot
רִבִּי שִׁמְעוֹן אוֹמֵר יֹאמַר\hdot
אִם הָיָה כִדְבָרַי הֲרֵינִי נְזִיר חוֹבָה\hdot
וְאִם לָאוּ הֲרֵינִי נְזִיר נְדָבָה׃}

\halacha{רָאָה אֶת הַכּוֹי\hdot
וְאָמַר הֲרֵינִי נָזִיר שֶׁזֶּה חַיָּה\hdot
הֲרֵינִי נָזִיר שֶׁאֵין זֶה חַיָּה\hdot
הֲרֵינִי נָזִיר שֶׁזֶּה בְּהֵמָה\hdot
הֲרֵינִי נָזִיר שֶׁאֵין זֶה בְּהֵמָה\hdot
הֲרֵינִי נָזִיר שֶׁזֶּה חַיָּה וּבְהֵמָה\hdot
הֲרֵינִי נָזִיר שֶׁאֵין זֶה לֹא חַיָּה וְלֹא בְהֵמָה\hdot
הֲרֵינִי נָזִיר שׁאַחַד מִכֶּם נָזִיר\hdot
שֶׁאֵין אֶחָד מִכֶּם נָזִיר\hdot
(שֶׁשְּׁנֵיכֶם נְזִירִים\hdot)
שֶׁכֻּלְּכֶם נְזִירִים\hdot
הֲרֵי כֻּלָּם נְזִירִים׃}

\perek{שְׁלֹשָׁה}{מִינִים אֲסוּרִים בַּנָּזִיר\hdot
הַטֻּמְאָה\hdot
וְהַתִּגְלַחַת\hdot
וְהַיּוֹצֵא מִן הַגֶּפֶן\hdot
וְכָל הַיּוֹצֵא מִן הַגֶּפֶן מִצְטָֽרְפִין זֶה עִם זֶה\hdot
וְאֵינוֹ חַיָּיב עַד שֶׁיֹּאכַל מִן הָעֲנָבִים כַּזַּיִת\hdot
מִשְׁנָה רִאשׁוֹנָה עַד שֶׁיִּשְׁתֶּה רְבִיעִית יַיִן\hdot
רִבִּי עֲקִיבָא אוֹמֵר אֲפִילוּ שָׁרָה פִתּוֹ בַּיַּיִן וְיֵשׁ בָּהּ כְּדֵי לְצָרֵף כַּזַּיִת חַיָּיב׃}

\halacha{וְחַיָּב עַל הַיַּיִן מִפְּנֵי עַצְמוֹ\hdot
וְעַל הָעֲנָבִים בִּפְנֵי עַצְמָן\hdot
וְעַל הַחַרְצַנִּים בִּפְנֵי עַצְמָן\hdot
וְעַל הַזַּגִּים בִּפְנֵי עַצְמָן\hdot
רִבִּי אֶלְעָזָר בֶּן עֲזַרְיָה אוֹמֵר אֵינוֹ חַיָּב עַד שֶׁיֹּאכַל שְׁנֵי חַרְצַנִּים וְזָגָן\hdot
אֵלּוּ הֵן הַחַרְצַנִּים\hdot
וְאֵלּוּ הֵן הַזַּגִּים\hdot
הַחַרְצַנִּים אֵלּוּ הַחִיצוֹנִים\hdot
הַזַּגִּים אֵלּוּ הַפְּנִימִים\hdot
דִּבְרֵי רִבִּי יְהוּדָה\hdot
רִבִּי יוֹסֵי אוֹמֵר שֶׁלֹּא תִטְעֶה כְּזוּג שֶׁל בְּהֵמָה\hdot
הַחִיצוֹן זוּג\hdot
וְהַפְּנִימִי עִנְבֵּל׃}

\halacha{סְתַם נְזִירוּת שְׁלֹשִׁים יוֹם\hdot
גִלַּח אוֹ שֶׁגִּלְּחוּהוּ לִסְטִים\hdot
סוֹתֵר שְׁלֹשִׁים יוֹם\hdot
נָזִיר שֶׁגִּלַח בֵּין בְּזוּג בֵּין בְּתַעַר\hdot
אוֹ שֶׁסִּפְסֵף כָּל שֶׁהוּא חַיָּב\hdot
נָזִיר חוֹפֵף וּמְפַסְפֵּס\hdot
אֲבָל לֹא סוֹרֵק\hdot
רִבִּי יִשְׁמָעאֵל אוֹמֵר לֹא יָחוּף בָּאֲדָמָה\hdot
מִפְּנֵי שֶׁמַּשֶּׁרֶת אֶת הַשֵּׂעָר׃}

\halacha{נָזִיר שֶׁהָיָה שׁוֹתֶה יַיִן כָּל הַיּוֹם\hdot
אֵינוֹ חַיָּב אֶלָּא אֶחָת\hdot
אָֽמְרוּ לוֹ אַל תִּשְׁתֶּה\hdot
אַל תִּשְׁתֶּה\hdot
וְהוּא שׁוֹתֶה\hdot
חַיָּב עַל כָּל אַחַת וְאֶחָת\hdot
הָיָה מְגַלֵּחַ כָּל הַיּוֹם אֵינוֹ חַיָּב אֶלָּא אֶחָת\hdot
אָֽמְרוּ לוֹ אַל תְּגַלֵּחַ\hdot
אַל תְּגַלֵּחַ\hdot
וְהוּא מְגַלֵּחַ\hdot
חַיָּב עַל כָּל אַחַת וְאֶחָת\hdot
הָיָה מִטַּמֵּא לַמֵּתִים כָּל הַיּוֹם אֵינוֹ חַיָּב אֶלָּא אֶחָת\hdot
אָֽמְרוּ לוֹ אַל תִּטַּמֵא\hdot
אַל תִּטַּמֵּא\hdot
וְהוּא מִטַּמֵּא\hdot
חַיָּב עַל כָּל אַחַת וְאֶחָת׃}

\halacha{שְׁלֹשָׁה מִינִין אֲסוּרִין בַּנָּזִיר\hdot
הַטּוּמְאָה\hdot
וְהַתִּגְלַחַת\hdot
וְהַיּוֹצֵא מִן הַגֶּפֶן\hdot
חֹמֶר בַּטֻּמְאָה וּבַתִּגְלַחַת\hdot
מִבַּיּוֹצֵא מִן הַגֶּפֶן\hdot
שֶׁהַטֻּמְאָה וְהַתִּגְלַחַת סוֹתְרִין\hdot
וְהַיּוֹצֵא מִן הַגֶּפֶן אֵינוֹ סוֹתֵר\hdot
חֹמֶר בַּיּוֹצֵא מִן הַגֶּפֶן\hdot
מִבַּטֻּמְאָה וּבַתִּגְלַחַת\hdot
שֶׁהַיּוֹצֵא מִן הַגֶּפֶן לֹא הֻתַּר מִכְּלָלוֹ\hdot
וְטֻמְאָה וְתִגְלַחַת הֻתְּרוּ מִכְּלָלָן\hdot
בְּתִגְלַחַת מִצְוַָה\hdot
וּבְמֵת מִצְוָה\hdot
וְחֹמֶר בַּטֻּמְאָה מִבַּתִּגְלַחַת\hdot
שֶׁהַטֻּמְאָה סוֹתֶרֶת אֶת הַכֹּל\hdot
וְחַיָּיבִים עָלֶיהָ קָרְבָּן\hdot
וְתִגְלַחַת אֵינָהּ סוֹתֶרֶת אֶלָּא שְׁלֹשִׁים יוֹם\hdot
וְאֵין חַיָּיבִין עָלֶיהָ קָרְבָּן׃}

\halacha{תִּגְלַחַת הַטֻּמְאָה כֵּיצַד\hdot
הָיָה מַזֶּה בַּשְּׁלִישִׁי וּבַשְּׁבִיעִי וּמְגַלֵּחַ בַּשְּׁבִיעִי\hdot
וּמֵבִיא קָרְבְּנוֹתָיו בַּשְּׁמִינִי\hdot
וְאִם גִּלַח בַּשְּׁמִינִי\hdot
מֵבִיא קָרְבְּנוֹתָיו  בּוֹ בַיּוֹם\hdot
דִּבְרֵי רִבִּי עֲקִיבָא\hdot
אָמַר לוֹ רִבִּי טַרְפוֹן מַה בֵּין זֶה לַמְּצוֹרָע\hdot
אָמַר לוֹ זֶה טַהֳרָתוֹ תְלוּיָה בְיָמָיו\hdot
וּמְצוֹרָע טַהֳרָתוֹ תְלוּיָה בְתִגְלַחְתּוֹ\hdot
וְאֵינוֹ מֵבִיא קָרְבְּנוֹתָיו\hdot
אֶלָּא אִם כֵּן הָיָה מְעוֹרָב שֶׁמֶשׁ׃}

\halacha{תִּגְלַחַת הַטָּהֳרָה כֵּיצַד\hdot
הָיָה מֵבִיא שָׁלֹשׁ בְּהֵמוֹת\hdot
חַטָּאת\hdot
עוֹלָה\hdot
וּשְׁלָמִים\hdot
וְשׁוֹחֵט אֶת הַשְּׁלָמִים וּמְגַלֵּחַ עֲלֵיהֶם\hdot
דִּבְרֵי רִבִּי יְהוּדָה\hdot
רִבִּי אֱלִיעֶזֶר אוֹמֵר לֹא הָיָה מְגַלֵּחַ אֶלָּא עַל הַחַטָּאת\hdot
שֶׁהַחַטָּאת קוֹדֶמֶת בְּכָל מָקוֹם\hdot
וְאִם גִּלַּח עַל אַחַת מִשְּׁלָשְׁתָּן יָצָא׃}

\halacha{רַבָּן שִׁמְעוֹן בֶּן גַּמְלִיאֵל אוֹמֵר הֵבִיא שָׁלֹשׁ בְּהֵמוֹת וְלֹא פֵירַשׁ\hdot
הָֽרְאוּיָה לְחַטָּאת תִּקָּרֵב חַטָּאת\hdot
לְעוֹלָה תִּקָּרֵב עוֹלָה\hdot
לִשְׁלָמִים תִּקָּרֵב שְׁלָמִים\hdot
הָיָה נוֹטֵל שְׁעַר רֹאשׁ נִזְרוֹ\hdot
וּמְשַׁלֵּחַ תַּחַת הַדּוּד\hdot
וְאִם גִּלַּח בַּמְּדִינָה (לֹא) הָיָה מְשַׁלֵּחַ תַּחַת הַדַּוּד\hdot
בַּמֶּה דְבָרִים אֲמוּרִים בְּתִגְלַחַת הַטַּהֳרָה\hdot
אֲבָל בְּתִגְלַחַת הַטֻּמְאָה\hdot
לֹא הָיָה מְשַׁלֵּחַ תַּחַת הַדּוּד\hdot
רִבִּי מֵאִיר אוֹמֵר הַכֹּל משַׁלְּחִין תַּחַת הַדּוּד\hdot
חוּץ מִן הַטָּמֵא שֶׁבַּמְּדִינָה בִּלְבָד׃}

\halacha{הָיָה מְבַשֵּׁל אֶת הַשְּׁלָמִים אוֹ שׁוֹלְקָן\hdot
הַכֹּהֵן נוֹטֵל אֶת הַזְּרוֹעַ בְּשֵׁלָה מִן הָאַיִל\hdot
וְחַלַּת מַצָּה אַחַת מִן הַסַּל\hdot
וּרְקִיק מַצָּה אֶחָד\hdot
וְנוֹתֵן עַל כַּפֵּי הַנָּזִיר וּמְנִיפָן\hdot
וְאַחַר כַּךְ הֻתַּר הַנָּזִיר לִשְׁתּוֹת יַיִן וְלִטַּמֵּא לַמֵּתִים\hdot
רִבִּי שִׁמְעוֹן אוֹמֵר כֵּיוַן שֶׁנִּזְרַק עָלָיו אַחַד מִן הַדָּמִים\hdot
הֻתַּר הַנָזִיר לִשְׁתּוֹת בַּיַּיִן וּלְהִטַּמֵּא לַמֵּתִים׃}

\halacha{גִּלַּח עַל הַזֶּבַח וְנִמְצָא פָסוּל\hdot
תִּגְלַחְתּוֹ פְּסוּלָה\hdot
וּזְבָחָיו לֹא עָלוּ לוֹ\hdot
גִּלַּח עַל הַחַטָּאת שֶׁלֹּא לִשְׁמָהּ\hdot
וְאַחַר כַּךְ הֵבִיא קָרְבְּנוֹתָיו לִשְׁמָן\hdot
תִּגְלַחְתּוֹ פְּסוּלָה\hdot
וּזְבָחָיו לֹא עָלוּ לוֹ\hdot
גִּלַּח עַל הָעוֹלָה וְעַל הַשְּׁלָמִים שֶׁלֹּא לִשְׁמָן\hdot
וְאַחַר כַּךְ הֵבִיא קָרְבְּנוֹתָיו לִשְׁמָן\hdot
תִּגְלַחְתּוֹ פְּסוּלָה וּזְבָחָיו לֹא עָלוּ לוֹ\hdot
רִבִּי שִׁמְעוֹן אוֹמֵר אוֹתוֹ הַזֶּבַח לֹא עָלָה לוֹ\hdot
אֲבָל שְׁאַר זְבָחִים עָלוּ לוֹ\hdot
וְאִם גִּלַּח עַל שְׁלָשְׁתָּן\hdot
וְנִמְצָא  אַחַד מֵהֶן כָּשֵׁר\hdot
תִּגְלַחְתּוֹ כְּשֵׁרָה\hdot
וְיָבִיא שְׁאַר הַזְּבָחִים׃}

\halacha{מִי שֶׁנִּזְרַק עָלָיו אַחַד מִן הַדָּמִים\hdot
וְנִטְמָא\hdot
רִבִּי אֱלִיעֶזֶר אוֹמֵר סוֹתֵר אֶת הַכֹּל\hdot
וַחֲכָמִים אוֹמְרִים יָבִיא שְׁאַר קָרְבְּנוֹתָיו וְיִטְהָר\hdot
אָֽמְרוּ לוֹ מַעֲשֶׂה בְּמִרְיָם הַתַּרְמוֹדִית\hdot
שֶׁנִּזְרַק עָלֶיהָ אַחַד מִן הַדָּמִים\hdot
וּבָאוּ וְאָֽמְרוּ לָהּ עַל בִּתָּהּ שֶׁהָֽיְתָה מְסֻכֶּנֶת\hdot
וְהָֽלְכָה וּמְצָאָהּ שֶׁמֵּתָה\hdot
וְאָֽמְרוּ חֲכָמִים\hdot
תָּבִיא שְׁאַר קָרְבְּנוֹתֶיהָ וְתִטְהָר׃}

\perek{כֹּהֵן}{גָּדוֹל וְנָזִיר\hdot
אֵינָן מִטַּמְּאִין בִּקְרוֹבֵיהֶן אֲבָל מִטַּמְּאִין לְמֵת מִצְוָה\hdot
הָיוּ מְהַלְּכִין בַּדֶּרֶךְ וּמָֽצְאוּ מֵת מִצְוָה\hdot
רִבִּי אֱלִיעֶזֶר אוֹמֵר יִטַּמָּא כֹּהֵן גָּדוֹל וְאַל יִטַּמָּא נָזִיר\hdot
וַחֲכָמִים אוֹמְרִים יִטַּמָּא נָזִיר וְאַל יִטַּמָּא כֹּהֵן גָּדוֹל\hdot
אָמַר לָהֶם רִבִּי אֱלִיעֶזֶר יִטַּמָּא כֹּהֵן שֶׁאֵינוֹ מֵבִיא קָרְבָּן עַל טֻמְאָתוֹ\hdot
וְאַל יִטַּמָּא נָזִיר שֶׁהוּא מֵבִיא קָרְבָּן עַל טֻמְאָתוֹ\hdot
אָֽמְרוּ לוֹ יִטַּמָּא נָזִיר שֶׁאֵין קְדוּשָׁתוֹ קְדוּשַׁת עוֹלָם\hdot
וְאַל יִטַּמָּא כֹּהֵן שֶׁקְּדוּשָׁתוֹ קְדוּשַׁת עוֹלָם׃}

\halacha{עַל אֵלּוּ טֻמְאוֹת הַנָּזִיר מְגַלֵּחַ\hdot
עַל הַמֵּת\hdot
וְעַל כַּזַּיִת מִן הַמֵּת\hdot
וְעַל כַּזַּיִת נָצָל\hdot
וְעַל מְלֹא תַרְוָד רָקָב\hdot
עַל הַשִּׂדְרָה וְעַל הַגֻּלְגֹּלֶת וְעַל אֵבֶר מִן הַמֵּת\hdot
וְעַל אֵבֶר מִן הַחַי שֶׁיֵּשׁ עָלָיו בָּשָׂר כָּרָאוּי\hdot
וְעַל חֲצִי קַב עֲצָמוֹת\hdot
וְעַל חֲצִי לוֹג דָּם\hdot
וְעַל מַגָּעָן וְעַל מַשָּׂאָן\hdot
וְעַל אָהֳלָן\hdot
וְעַל עֶצֶם כַּשְּׁעוֹרָה\hdot
וְעַל מַגָּעוֹ וְעַל מַשָּׂאוֹ\hdot
עַל אֵלּוּ הַנָּזִיר מְגַלֵּחַ וּמַזֶּה בַּשְּׁלִישִׁי וּבַשְּׁבִיעִי\hdot
וְסוֹתֵר אֶת הַקּוֹדְמִים\hdot
וְאֵינוֹ מַתְחִיל לִמְנוֹת אֶלָּא עַד שֶׁיִּטְהַר\hdot
(וּמֵבִיא אֶת קָרְבְּנוֹתָיו)׃}

\halacha{אֲבָל הַסְּכָכוֹת\hdot
וְהַפְּרָעוֹת\hdot
וּבֵית הַפֶּרֶס\hdot
וְאֶרֶץ הָעַמִּים\hdot
וְהַגֹּלֶל\hdot
וְהַדֹּפֶק\hdot
וּרְבִיעִית דָּם\hdot
וְאֹהֶל\hdot
וְרוֹבַע עֲצָמוֹת\hdot
וְכֵלִים הַנּוֹגְעִים בַּמֵּת\hdot
וִימֵי סָפְרוֹ\hdot
וִימֵי גָמְרוֹ\hdot
עַל אֵלּוּ אֵין הַנָּזִיר מְגַלֵּחַ וּמַזֶּה בַּשְּׁלִישִׁי וּבַשְּׁבִיעִי\hdot
וְאֵינוֹ סוֹתֵר אֶת הַקּוֹדְמִים\hdot
וּמַתְחִיל וּמוֹנֶה מִיָּד\hdot
וְקָרְבָּן אֵין לוֹ\hdot
בֶּאֱמֶת (אָֽמְרוּ) יְמֵי  הַזָּב וְהַזָּבָה\hdot
וִימֵי הֶסְגֵּרוֹ שֶׁל מְצוֹרָע\hdot
הֲרֵי אֵלּוּ עוֹלִין לוֹ׃}

\halacha{אָמַר רִבִּי אֱלִיעֶזֶר מִשּׁוּם רִבִּי יְהוֹשֻׁעַ עַל טֻמְאָה מִן הַמֵּת שֶׁהַנָּזִיר מְגַלֵּחַ עָלֶיהָ\hdot
חַיָּיבִין עָלֶיהָ עַל בִּיאַת מִקְדָּשׁ\hdot
וְכָל טֻמְאָה מִן הַמֵּת שֶׁאֵין הַנָּזִיר מְגַלֵּחַ עָלֶיהָ\hdot
אֵין חַיָּיבִין עָלֶיהָ עַל בִּיאַת מִקְדָּשׁ\hdot
אָמַר רִבִּי מֵאִיר לֹא תְהֵא זוֹ קַלָּה מִן הַשֶּׁרֶץ\hdot
אָמַר רִבִּי עֲקִיבָא דַּנְתִּי לִפְנֵי רִבִּי אֱלִיעֶזֶר\hdot
מָה אִם עֶצֶם כַּשְּׂעוֹרָה שֶׁאֵינוֹ מְטַמֵּא אָדָם בָּאֹהֶל\hdot
הַנָּזִיר מְגַלֵּחַ עַל מַגָּעוֹ וְעַל מַשָּׂאוֹ\hdot
רְבִיעִית דָּם שֶׁהוּא מְטַמֵּא אָדָם בְּאֹהֶל\hdot
אֵינוֹ דִין שֶׁיְּהֵא הַזָּנִיר מְגַלֵּחַ עַל מַגָּעָהּ וְעַל מַשָּׂאָהּ\hdot
אָמַר לִי מַה זֶּה עֲקִיבָא\hdot
אֵין דָּנִין כָּאן מִקַּל וָחֹמֶר\hdot
וּכְשֶׁבָּאתִי וְהִרְצֵתִי דְבָרִים לִפְנֵי רִבִּי יְהוֹשֻׁעַ\hdot
אָמַר לִי יָפֶה אָמַרְתָּ\hdot
אֶלָּא כֵּן אָֽמְרוּ הֲלָכָה׃}

\perek{שְׁנֵי}{נְזִירִים שֶׁאָמַר לָהֶן אֶחָד\hdot
רָאִיתִי אֶחָד מִכֶּם שֶׁנִּטְמָא\hdot
וְאֵינִי יוֹדֵעַ אֵיזֶה מִכֶּם\hdot
מְגַלְּחִין וּמְבִיאִין קָרְבַּן טֻמְאָה\hdot
וְקָרְבַּן טַהֳרָה\hdot
וְאוֹמֵר אִם אֲנִי הוּא הַטָּמֵא\hdot
קָרְבַּן טֻמְאָה שֶׁלִּי וְקָרְבַּן טַהֳרָה שֶׁלָּךְ\hdot
וְאִם אֲנִי הוּא הַטָּהוֹר קָרְבַּן טַהֳרָה שֶׁלִּי וְקָרְבַּן טֻמְאָה שֶׁלָּךְ\hdot
וְסוֹפְרִין שְׁלֹשִׁים יוֹם\hdot
וּמְבִיאִין קָרְבַּן טַהֳרָה\hdot
וְאוֹמֵר אִם אֲנִי הוּא הַטָּמֵא קָרְבַּן טֻמְאָה שֶׁלִּי\hdot
וְקָרְבַּן טַהֳרָה שֶׁלָּךְ\hdot
וְזֶה קָרְבַּן טַהֳרָתִי\hdot
וְאִם אֲנִי הוּא הַטָּהוֹר קָרְבַּן טַהֳרָה שֶׁלִּי\hdot
וְקָרְבַּן טֻמְאָה שֶׁלָּךְ\hdot
וְזֶה קָרְבַּן טַהֳרָתָךְ\hdot
מֵת אַחַד מֵהֶן\hdot
אָמַר רִבִּי יְהושֻׁעַ יְבַקֵּשׁ אֶחָד מִן הַשּׁוּק שֶׁיִּדּוֹר כְּנֶגְדּוֹ בְּנָזִּיר\hdot
וְאוֹמֵר\hdot
אִם טָמֵא הָיִיתִי\hdot
הֲרֵי אַתָּה נָזִיר מִיָּד\hdot
וְאִם טָהוֹר הָיִיתִי\hdot
הֲרֵי אַתָּה נָזִיר אַחַר שְׁלֹשִׁים יוֹם\hdot
וְסוֹפְרִין שְׁלֹשִׁים יוֹם\hdot
וּמְבִיאִין קָרְבַּן טֻמְאָה וְקָרְבַּן טַהֳרָה\hdot
וְאוֹמֵר אִם אֲנִי הוּא הַטָּמֵא\hdot
קָרְבַּן טֻמְאָה שֶׁלִּי וְקָרְבַּן טַהֳרָה שֶׁלָּךְ\hdot
וְאִם אֲנִי הוּא הַטָּהוֹר\hdot
קָרְבַּן טַהֳרָה שֶׁלִּי\hdot
וְקָרְבַּן טֻמְאָה בְּסָפֵק\hdot
וְסוֹפְרִים שְׁלֹשִׁים יוֹם\hdot
וּמְבִיאִין קָרְבַּן טַהֳרָה וְאוֹמֵר\hdot
אִם אֲנִי (הוּא) הַטָּמֵא\hdot
קָרְבַּן טֻמְאָה שֶׁלִּי וְקָרְבַּן טַהֳרָה שֶׁלָּךְ\hdot
וְזֵֶה קָרְבַּן טַהֳרָתִי\hdot
וְאִם אֲנִי הוּא הַטָּהוֹר\hdot
קָרְבַּן טַהֳרָה שֶׁלִּי\hdot
וְקָרְבַּן טֻמְאָה בְּסָפֵק\hdot
וְזֶהוּ קָרְבַּן טַהֳרָתָךְ\hdot
אָמַר לוֹ בֶּן זוֹמָא וּמִי שׁוֹמֵעַ לוֹ שֶׁיִּדּוֹר כְּנֶגְדּוֹ בְּנָזִיר\hdot
אֶלָּא מֵבִיא חַטָּאת הָעוֹף וְעוֹלַת בְּהֵמָה\hdot
וְאוֹמֵר אִם טָמֵא הָיִיתִי הַחַטָּאת  מֵחוֹבָתִי\hdot
וְהָעוֹלָה נְדָבָה\hdot
וְאִם טָהוֹר הָיִיתִי הָעוֹלָה מֵחוֹבָתִי וְהַחַטָּאת בְּסָפֵק\hdot
וְסוֹפֵר שְׁלֹשִׁים יוֹם\hdot
וּמֵבִיא קָרְבַּן טַהֳרָה\hdot
וְאוֹמֵר\hdot
אִם טָמֵא הָיִיתִי הָעוֹלָה הָרִאשׁוֹנָה נְדָבָה וְזוֹ חוֹבָה\hdot
וְאִם טָהוֹר הָיִיתִי הָעוֹלָה הָרִאשׁוֹנָה חוֹבָה וְזוֹ נְדָבָה\hdot
וְזֶה שְׁאַר קָרְבָּנִי\hdot
אָמַר רִבִּי יְהוֹשֻׁעַ נִמְצָא זֶה מֵבִיא קָרְבְּנוֹתָיו לַחֲצָאִים\hdot
אֲבָל הוֹדוּ לוֹ חֲכָמִים לְבֶן זוֹמָא׃}

\halacha{נָזִיר שֶׁהָיָה טָמֵא בְסָפֵק וּמֻחְלָט בְּסָפֵק\hdot
אוֹכֵל בַּקֳּדָשִׁים אַחַר שִׁשִּׁים יוֹם\hdot
וְשׁוֹתֶה יַיִן וּמִטַּמֵּא לַמֵּתִים\hdot
אַחַר מֵאָה וְעֶשְׂרִים יוֹם\hdot
שֶׁתִּגְלַחַת הַנֶּגַע דּוֹחָה תִגְלַחַת הַנָּזִיר\hdot
בִּזְמָן שֶׁהוּא וַדָּאי\hdot
אֲבָל בִּזְמָן שֶׁהוּא סָפֵק אֵינָהּ דּוֹחָה׃}

\perek{הַגּוֹיִם}{אֵין לָהֶם נְזִירוּת\hdot
נָשִׁים וַעֲבָדִים יֵשׁ לָהֶן נְזִירוּת\hdot
חֹמֶר בַּנָּשִׁים מִבַּעֲבָדִים שֶׁהוּא כוֹפֶה אֶת עַבְדּוֹ וְאֵינוֹ כוֹפֶה אֶת אִשְׁתּוֹ\hdot
חֹמֶר בַּעֲבָדִים מִבַּנָּשִׁים\hdot
שֶׁהוּא מֵפֵר נִדְרֵי אִשְׁתּוֹ\hdot
וְאֵינוֹ מֵפֵר נִדְרֵי עַבְדּוֹ\hdot
הֵפֵר לְאִשְׁתּוֹ הֵפֵר עוֹלָמִית\hdot
הֵפֵר לְעַבְדּוֹ\hdot
יָצָא לְחֵרוּת\hdot
וּמַשְׁלִים נְזִירוּתוֹ\hdot
עָבַר מִכְּנֶגֶד פָּנָיו\hdot
רִבִּי מֵאִיר אוֹמֵר לֹא יִשְׁתֶּה\hdot
וְרִבִּי יוֹסֵי אוֹמֵר יִשְׁתֶּה׃}

\halacha{נָזִיר שֶׁגִּלַח וְנוֹדַע לוֹ שֶׁהוּא טָמֵא\hdot
אִם טֻמְאָה יְדוּעָה סוֹתֵר\hdot
וְאִם טֻמְאַת הַתְּהוֹם\hdot
אֵינוֹ סוֹתֵר\hdot
אִם עַד שֶׁלֹּא גִלַּח בֵּין כַּךְ וּבֵין כַּךְ סוֹתֵר\hdot
כֵּיצַד\hdot
יָרַד לִטְבּוֹל בַּמְּעָרָה\hdot
וְנִמְצָא מֵת צָף עַל פִּי הַמְּעָרָה\hdot
טָמֵא\hdot
נִמְצָא מְשֻׁקָּע בְּקַרְקַע הַמְּעָרָה\hdot
יָרַד לְהָקֵר טָהוֹר\hdot
לְטָהֵר מִטֻּמְאַת מֵת\hdot
טָמֵא\hdot
שֶׁחֶזְקַת טָמֵא טָמֵא\hdot
וְחֶֶזְקַת טָהוֹר טָהוֹר\hdot
שֶׁרַגְלַיִם לַדָּבָר׃}

\halacha{הַמּוֹצֵא מֵת בַּתְּחִלָּה מֻשְׁכָּב כְּדַרְכּוֹ\hdot
נוֹטְלוֹ וְאֶת תְּבוּסָתוֹ\hdot
מָצָא שְׁנַיִם נוֹטְלָן וְאֶת תְּבוּסָתָן\hdot
מָצָא שְׁלֹשָׁה\hdot
אִם יֵשׁ בֵּין זֶה לַזֶּה מֵאַרְבַּע אַמּוֹת וְעַד שְׁמוֹנֶה\hdot
הֲרֵי זֶה שְׁכוּנַת קְבָרוֹת\hdot
בּוֹדֵק הֵימֶנּוּ וּלְהַלָּן עֶשְׂרִים אַמָּה\hdot
מָצָא אֶחָד בְּסוֹף עֶשְׂרִים אַמָּה\hdot
בּוֹדֵק הֵימֶנּוּ וּלְהַלָּן עֶשְׂרִים אַמָּה\hdot
שֶׁרַגְלַיִם לַדָּבָר\hdot
שֶׁאִלּוּ מִתְּחִלָּה מְצָאוֹ\hdot
נוֹטְלוֹ וְאֶת תְּבוּסָתוֹ׃}

\halacha{כָּל סָפֵק נְגָעִים בַּתְּחִלָּה טָהוֹר\hdot
עַד שֶׁלֹּא נִזְקַק לַטֻּמְאָה\hdot
מִשֶּׁנִּזְקַק לַטֻּמְאָה סְפֵקוֹ טָמֵא\hdot
בְּשִׁבְעָה דְרָכִים בּוֹדְקִין אֶֶת הַזָּב עַד שֶׁלֹּא נִזְקַק לַזִּיבָה\hdot
בְּמַאֲכָל\hdot
וּבְמִשְׁתֶּה\hdot
בְּמַשָּׂא\hdot
וּבִקְפִיצָה\hdot
וּבְחוֹלִי\hdot
וּבְמַרְאֶֶה\hdot
וּבְהִרְהוּר\hdot
מִשֶּׁנִּזְקַק לַזִּיבָה אֵין בּוֹדְקִין אוֹתוֹ\hdot
אָנְסוֹ וּסְפֵקוֹ וְשִׁכְבַת זַרְעוֹ טְמֵאִין\hdot
שֶׁרַגְלַיִם לַדָּבָר\hdot
הַמַּכֶּה אֶת חֲבֵירוֹ וְאָֽמְדוּהוּ לְמִיתָה\hdot
וְהֵקֵל מִמַּה שֶּׁהָיָה\hdot
וּלְאַחַר מִכָּאן הִכְבִיד וּמֵֵת\hdot
חַיָּיב\hdot
רִבִּי נְחֶמְיָה אוֹמֵר פָּטוּר\hdot
שֶׁרַגְלַיִם לַדָּבָר׃}
