\tractatehead{מסכת יומא}{yoma}

\perek[611]{שִׁבְעַת}{יָמִים קוֹדֶם יוֹם הַכִּפּוּרִים\hdot
מַפְרִישִׁין כֹּהֵן גָּדוֹל מִבֵּיתוֹ לְלִשְׁכַּת פְּלַהְדְּרִין\hdot
וּמַתְקִינִין לוֹ כֹּהֵן אַחֵר תַּחְתָּיו\hdot
שֶׁמֶא יֶאֱרַע בּוֹ פִּסּוּל\hdot
רִבִּי יְהוּדָה אוֹמֵר אַף אִשָּׁה אַחֶרֶת מַתְקִינִין לוֹ\hdot
שֶׁמֶא תָמוּת אִשְׁתּוֹ\hdot
שֶׁנֶּאֱמַר וְכִפֵּר בַּעֲדוֹ וּבְעַד בֵּיתוֹ\hdot
בֵּיתוֹ זוֹ אִשְׁתּוֹ\hdot
אָֽמְרוּ לוֹ אִם כֵּן אֵין לַדָּבָר סוֹף׃}

\halacha{כָּל שִׁבְעַת הַיָּמִים הוּא זוֹרֵק אֶת הַדָּם\hdot
וּמַקְטִיר אֶת הַקְּטֹרֶת\hdot
וּמֵטִיב אֶת הַנֵּרוֹת\hdot
וּמַקְרִיב אֶת הָרֶגֶל\hdot
וּשְׁאַר כָּל הַיָּמִים אִם רָצָה לְהַקְרִיב\hdot
מַקְרִיב\hdot
שֶׁכֹּהֵן גָּדוֹל מַקְרִיב חֵלֶק בְּרֹאשׁ וְנוֹטֵל חֵלֶק בָּרֹאשׁ׃}

\halacha[168]{מָֽסְרוּ לוֹ זְקֵנִים מִזִּקְנֵי בֵית דִּין\hdot
וְקוֹרִין לְפָנָיו בְּסֵדֶר הַיּוֹם\hdot
וְאוֹמְרִים לוֹ אִישִׁי כֹהֵן גָּדוֹל\hdot
קְרָא אַתָּה בְּפִיךָ שֶׁמֶא שָׁכַחְתָּ\hdot
אוֹ שֶׁמֶא לֹא לָמַדְתָּ\hdot
עֶרֶב יוֹם הַכִּפּוּרִים שַׁחְרִית\hdot
מַעֲמִידִין אוֹתוֹ בְשַׁעַר הַמִּזְרָח\hdot
וּמַעֲבִירִין לְפָנָיו פָּרִים וְאֵילִים וּכְבָשִׂים\hdot
כְּדֵי שֶׁיְּהֵא מַכִּיר וְרָגִיל בַּעֲבוֹדָה׃}

\halacha{כָּל שִׁבְעַת הַיָּמִים לֹא הָיוּ מוֹנְעִין מִמֶּנּוּ מַאֲכָל וּמִשְׁתֶּה\hdot
עֶרֶב יוֹם הַכִּפּוּרִים עִם חֲשֵׁיכָה\hdot
לֹא הָיוּ מַנִּיחִים אוֹתוֹ לֶאֱכוֹל הַרְבֶּה\hdot
מִפְּנֵי שֶׁהַמַּאֲכָל מֵבִיא אֶת הַשֵּׁינָה׃}

\halacha{מְסָרוּהוּ זִקְנֵי בֵית דִּין לְזִקְנֵי כְהוּנָה\hdot
וְהֶעֱלוּהוּ לַעֲלִיַּת בֵּית אַבְטִינָס\hdot
וְהִשְׁבִּיעוּהוּ\hdot
וְנִפְטָרוּ וְהָלְכוּ לָהֶם וְאוֹמְרִים לוֹ\hdot
אִישִׁי כֹהֵן גָּדוֹל אָנוּ שְׁלוּחֵי בֵית דִּין\hdot
וְאַתָּה שְׁלוּחֵינוּ וְשָׁלִיחַ בֵּית דִּין\hdot
מַשְׁבִּיעִין אָנוּ עָלֶיךָ בְּמִי שֶׁשִּׁכֵּן אֶת שְׁמוֹ בַּבַּיִת הַזֶּה\hdot
שֶׁלֹּא תְשַׁנֶּה דָבָר מִכּל מַה שֶּׁאָמַרְנוּ לָךְ\hdot
הוּא פּוֹרֵשׁ וּבוֹכֶה\hdot
וְהֵן פּוֹרְשִׁים וּבוֹכִים׃}

\halacha[909]{אִם הָיָה חָכָם דּוֹרֵשׁ\hdot
וְאִם לָאוּ\hdot
תַּלְמִידֵי חֲכָמִים דּוֹרְשִׁין לְפָנָיו\hdot
אִם רָגִיל לִקְרוֹת קוֹרֵא\hdot
וְאִם לָאוּ\hdot
קוֹרִין לְפָנָיו\hdot
וּבַמֶּה קוֹרִין לְפָנָיו\hdot
בְּאִיּוֹב וּבְעֶזְרָא\hdot
וּבְדִבְרֵי הַיָּמִים\hdot
זְכַרְיָה בֶּן קְבוּטָל אוֹמֵר פְּעָמִים הַרְבֶּה קָרִיתִי לְפָנָיו בְּדָנִיֵּאל׃}

\halacha[1122]{בִּקֵּש לְהִתְנַמְנֵם פִּרְחֵי כְהוּנָה מַכִּין לְפָנָיו בְּאֶצְבַע צְרָדָה\hdot
וְאוֹמְרִים לוֹ\hdot
אִישִׁי כֹהֵן גָּדוֹל\hdot
עֲמוֹד וְהָפֵג אַחַת עַל הָרִצְפָּה\hdot
וּמַעֲסִיקִין אוֹתוֹ\hdot
עַד שֶׁיַּגִּיעַ זְמַן הַשְּׁחִיטָה׃}

\halacha[208]{בְּכָל יוֹם תּוֹרְמִין אֶת הַמִּזְבֵּחַ\hdot
בִּקְרִיאַת הַגֶּבֶר\hdot
אוֹ סָמוּךְ לוֹ\hdot
בֵּין לְפָנָיו בֵּין לְאַחֲרָיו\hdot
וּבְיוֹם הַכִּפּוּרִים מֵחֲצוֹת\hdot
וּבָֽרְגָלִים מֵאַשְׁמוֹרֶת הָרִאשוֹנָה\hdot
וְלֹא הָֽיְתָה קְרִיאַת הַגֶּבֶר מַגַּעַת\hdot
עַד שֶׁהָֽיְתָה עֲזָרָה מְלֵאָה מִיִּשְׂרָאֵל׃}

\perek{בָּרִאשׁוֹנָה}{כָּל מִי שֶׁרוֹצֶה לִתְרוֹם אֶת הַמִּזְבֵּחַ\hdot
תּוֹרֵם\hdot
וּבִזְמָן שֶׁהֵן מְרֻבִּין\hdot
רָצִין וְעוֹלִין בַּכֶּבֶשׁ\hdot
וְכָל הַקּוֹדֵם אֶת חֲבֵירוֹ לְתוֹךְ אַרְבַּע אַמּוֹת זָכָה\hdot
אִם הָיוּ שְׁנַיִם שָׁוִין\hdot
הַמְּמוּנֶה אוֹמֵר לָהֶן הַצְבִּיעוּ\hdot
וּמָה הֵן מוֹצִיאִין אַחַת אוֹ שְׁתַּיִם\hdot
וְאֵין מוֹצִיאִין הַגּוּדָל בַּמִּקְדָּשׁ׃}

\halacha{מַעֲשֶׂה שֶׁהָיוּ שְׁנַיִם שָׁוִים\hdot
וְרָצִין וְעוֹלִין בַּכֶּבֶשׁ\hdot
וְדָחַף אֶחָד מֵהֶן אֶת חֲבֵרוֹ\hdot
וְנָפַל וְנִשְׁבְּרָה רַגְלוֹ\hdot
וְכֵיוַן שֶׁרָאוּ בֵית דִּין שְׁבָאִין לִידֵי סַכָּנָה\hdot
הִתְקִינוּ שֶׁלֹּא יְהוּ תוֹרְמִין אֶת הַמִּזְבֵּחַ אֶלָּא בַּפַּיָּס\hdot
אַרְבָּעָה פַּיָּסוֹת הָיוּ שָׁם\hdot
וְזֶה פַּיָּס הָרִאשׁוֹן׃}

\halacha[1917]{הַפַּיָּס הַשֵּׁנִי\hdot
מִי שׁוֹחֵט\hdot
מִי זוֹרֵק\hdot
מִי מְדַשֵּׁן מִזְבֵּחַ הַפְּנִימִי\hdot
וּמִי מְדַשֵּׁן אֶת הַמְּנוֹרָה\hdot
וּמִי מַעֲלֶה אֵבָרִים לַכֶּבֶשׁ\hdot
הָרֹאשׁ וְהָרֶגֶל\hdot
וּשְׁתֵּי הַיָּדַיִם\hdot
הָעֹקֶץ וְהָרֶגֶל\hdot
הֶחָזֶה וְהַגֵּרָה\hdot
וּשְׁתֵּי הַדְּפָנוֹת\hdot
וְהַקְּרָבַיִם\hdot
וְהַסֹּלֶת\hdot
וְהַחֲבִתִּין\hdot
וְהַיַּיִן\hdot
שְׁלֹשָׁה עָשָׂר כֹּהֲנִים זוֹכִים בּוֹ\hdot
אָמַר בֶּן עֲזָאי לִפְנֵי רִבִּי עֲקִיבָא מִשּׁוּם רִבִּי יְהוֹשֻׁעַ\hdot
דֶּרֶךְ הִלּוּכוֹ הָיָה קָרֵב׃}

\halacha{הַפַּיָּס הַשְּׁלִישִׁי חֲדָשִׁים לִקְטֹרֶת בּוֹאוּ וְהָפִיסוּ\hdot
וְהָֽרְבִיעִי חֲדָשִׁים עִם יְשָׁנִים\hdot
מִי מַעֲלֶה אֵיבָרִים מִן הַכֶּבֶשׁ לַמִּזְבֵּחַ׃}

\halacha[401]{תָּמִיד קָרֵב בְּתִשְׁעָה\hdot
בַּעֲשָׂרָה\hdot
בְּאַחַד עָשָׂר\hdot
בִּשְׁנֵים עָשָׂר\hdot
לֹא פּחוּת וְלֹא יוֹתֵר\hdot
כֵּיצַד\hdot
עַצְמוֹ בְּתִשְׁעָה\hdot
בֶּחָג בְּיַד אֶחָד צְלוֹחִית שֶׁל מַיִם הֲרֵי כָּאן עֲשָׂרָה\hdot
בֵּין הָאַרְבַּעִים בְּאַחַד עָשָׂר\hdot
הוּא עַצְמוֹ בְּתִשְׁעָה\hdot
וּשְׁנַיִם בְּיָדָם שְׁנֵי גְזִירֵי עֵצִים\hdot
בְּשַׁבָּת בְּאַחַד עָשָׂר\hdot
הוּא עַצְמוֹ בְּתִשְׁעָה\hdot
וּשְׁנַיִם בְּיָדָם שְׁנֵי בָזִיכֵי לְבוֹנָה שֶׁל לֶחֶם הַפָּנִים\hdot
וּבְשַׁבָּת שֶׁבְּתוֹךְ הֶחָג בְּיַד אֶחָד צְלוֹחִית שֶׁל מַיִם׃}

\halacha[506]{אַיִל קָרֵב בְּאַחַד עָשָׂר\hdot
הַבָּשָׂר בַּחֲמִשָּׁה\hdot
הַקְּרָבַיִם וְהַסֹּלֶת וְהַיַּיִן\hdot
בִּשְׁנַיִם שְׁנַיִם׃}

\halacha[870]{פָּר קָרֵב בְּעֶשְׂרִים וְאַרְבָּעָה\hdot
הָרֹאשׁ וְהָרֶגֶל\hdot
הָרֹאשׁ בְּאֶחָד\hdot
וְהָרֶגֶל בִּשְׁנַיִם\hdot
הָעֹקֶץ וְהָרֶגֶל\hdot
הָעֹקֶץ בִּשְׁנַיִם\hdot
וְהָרֶגֶל בִּשְׁנַיִם\hdot
הֶחָזֶה וְהַגֵּרָה\hdot
הֶחָזֶה בְּאֶחָד\hdot
וְהַגֵּרָה בִּשְׁלֹשָׁה\hdot
שְׁתֵּי יָדַיִם בִּשְׁנַיִם\hdot
וּשְׁתֵּי דְפַנּוֹת בִּשְׁנַיִם\hdot
הַקְּרָבַיִם וְהַסֹּלֶת וְהַיַּיִן\hdot
בִּשְׁלֹשָׁה שְׁלֹשָׁה\hdot
בַּמֶּה דְבָרִים אֲמוּרִים בְּקָרְבְּנוֹת צִבּוּר\hdot
אֲבָל בְּקָרְבְּנוֹת הַיָּחִיד\hdot
אִם רָצָה לְהַקְרִיב מַקְרִיב\hdot
הֶפְשֵׁיטָן וְנִתּוּחָן שֶׁל אֵלּוּ וְאֵלּוּ שָׁוִין׃}

\perek[471]{אָמַר}{לָהֶם הַמְּמוּנֶה\hdot
צְאוּ וּרְאוּ אִם הִגִּיעַ זְמַן הַשְּׁחִיטָה\hdot
אִם הִגִּיעַ\hdot
הָרוֹאֶה אוֹמֵר בַּרְקָאי\hdot
מַתַּתְיָא בֶּן שְׁמוּאֵל אוֹמֵר הֵאִיר פְּנֵי כָל הַמִּזְרָח עַד שֶׁבְּחֶבְרוֹן\hdot
וְהוּא אוֹמֵר הֵן׃}

\halacha[192]{וְלָמָּה הֻצְרְכוּ לְכַךְ\hdot
שֶׁפַּעַם אַחַת עָלָה מְאוֹר הַלְּבָנָה\hdot
וְדִמּוּ שֶׁהֵאִיר הַמִּזְרָח\hdot
וְשָׁחֲטוּ אֶת הַתָּמִיד\hdot
וְהוֹצִיאוּהוּ לְבֵית הַשְּׂרֵפָה\hdot
הוֹרִידוּ כֹהֵן גָּדוֹל לְבֵית הַטְּבִילָה\hdot
זֶה הַכְּלָל הָיָה בַּמִּקְדָּשׁ\hdot
כָּל הַמֵּיסֵךְ אֶת רַגְלָיו טָעוּן טְבִילָה\hdot
וְכָל הַמַּטִּיל מַיִם\hdot
טָעוּן קִדּוּשׁ יָדַיִם וְרַגְלַיִם׃}

\halacha[681]{אֵין אָדָם נִכְנָס לַעֲזָרָה לַעֲבוֹדָה\hdot
אֲפִילוּ טָהוֹר עַד שֶׁיִּטְבּוֹל\hdot
חֲמֵשׁ טְבִילוֹת\hdot
וַעֲשָׂרָה קִדּוּשִׁין\hdot
טוֹבֵל כֹּהֵן גָּדוֹל וּמְקַדֵּשׁ בּוֹ בַיּוֹם\hdot
וְכֻלָּן בַּקֹּדֶשׁ עַל בֵּית הַפַּרְוָה\hdot
חוּץ מִזּוֹ בִלְבָד׃}

\halacha{פֵּרְסוּ סָדִין שֶׁל בּוּץ בֵּינוֹ לְבֵין הָעָם\hdot
פָּשַׁט\hdot
יָרַד וְטָבַל\hdot
עָלָה וְנִסְתַּפָּג\hdot
הֵבִיאוּ לוֹ בִגְדֵי זָהָב וְלָבַשׁ\hdot
וְקִדֵּש יָדָיו וְרַגְלָיו\hdot
הֵבִיאוּ לוֹ אֶת הַתָּמִיד קְרָצוֹ\hdot
וּמִרֵק אַחֵר שְׁחִיטָה עַל יָדוֹ\hdot
קִבֵּל אֶת הַדָּם וּזְרָקוֹ\hdot
נִכְנָס לְהַקְטִיר קְטֹרֶת שֶׁל שַׁחַר\hdot
וּלְהֵטִיב אֶת הַנֵּרוֹת\hdot
וּלְהַקְרִיב אֶת הָרֹאשׁ\hdot
וְאֶת הָאֵיבָרִים\hdot
וְאֶת הַחֲבִיתִּין\hdot
וְאֶת הַיַּיִן׃}

\halacha{קְטֹרֶת שֶׁל שַׁחַר\hdot
הָֽיְתָה קְרֵיבָה בֵּין דָּם לָאֵיבָרִים\hdot
שֶׁל בֵּין הָאַרְבָּעִים\hdot
בֵּין אֵיבָרִים לַנְּסָכִים\hdot
אִם הָיָה כֹהֵן גָּדוֹל זָקֵן אוֹ אִסְטָנִיס\hdot
מְחַמִּין לוֹ חַמִּין\hdot
וּמַטִּילִין לְתוֹךְ הַצּוֹנֵן\hdot
כְּדֵי שֶׁתָּפוּג צִנָּתָן׃}

\halacha{הֵבִיאוּהוּ לְבֵית הַפַּרְוָה וּבַקֹּדֶשׁ הָֽיְתָה\hdot
פֵּרְסוּ סָדִין שֶׁל בּוּץ בֵּינוֹ וּבֵין הָעָם\hdot
קִדֵּשׁ יָדָיו וְרַגְלָיו וּפָשַׁט\hdot
רִבִּי מֵאִיר אוֹמֵר פָּשַׁט קִדֵּשׁ יָדָיו וְרַגְלָיו\hdot
יָרַד וְטָבַל\hdot
עָלָה וְנִסְתַּפָּג\hdot
הֵבִיאוּ לוֹ בִגְדֵי לָבָן\hdot
לָבַשׁ קִדֵּשׁ יָדָיו וְרַגְלָיו׃}

\halacha{בַּשַּׁחַר הָיָה לוֹבֵשׁ פְּלוּסִין שֶׁל שְׁנֵים עָשָׂר מָנֶה\hdot
וּבֵין הָעַרְבַּיִם הִנְדוּיִין שֶׁל שְׁמֹנֶה מֵאוֹת זוּז\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים\hdot
בַּשַּחַר לוֹבֵשׁ שֶׁל שְׁמֹנָה עָשָׂר מָנֶה\hdot
וּבֵין הָעַרְבַּיִם שֶׁל שְׁנֵים עָשָׂר מָנֶה\hdot
הַכֹּל שְׁלֹשִׁים מָנֶה\hdot
אֵלּוּ מִשֶּׁל צִבּוּר וְאִם רָצָה לְהוֹסִיף\hdot
מוֹסִיף מִשֶּׁלּוֹ׃}

\halacha[195]{בָּא לוֹ אֵצֶל פָּרוֹ\hdot
וּפָרוֹ הָיָה עוֹמֵד בֵּין הָאוּלָם וְלַמִּזְבֵּחַ\hdot
רֹאשׁוֹ לַדָּרוֹם\hdot
וּפָנָיו לַמַּעֲרָב\hdot
וְהַכֹּהֵן עוֹמֵד בַּמִּזְרָח\hdot
וּפָנָיו לַמַּעֲרָב\hdot
וְסוֹמֵךְ שְׁתֵּי יָדָיו עָלָיו וּמִתְוַדֶּה\hdot
וְכַךְ הָיָה אוֹמֵר\hdot
אָנָּא הַשֵּׁם\hdot
עָוִיתִי פָּשַׁעְתִּי חָטָאתִי לְפָנֶיךָ אֲנִי וּבֵיתִי\hdot
אָנָּא הַשֵּׁם\hdot
כַּפֵּר נָא לַעֲוֺנוֹת וְלַפְּשָׁעִים וְלַחֲטָאִים\hdot
שֶׁעָוִיתִי וְשֶׁפָּשַׁעְתִּי וְשֶׁחָטָאתִי לְפָנֶיךָ אֲנִי וּבֵיתִי\hdot
כַּכָּתוּב בְּתוֹרַת מֹשֶׁה עַבְדֶּךָ\hdot
כִּי בַיּוֹם הַזֶּה יְכַפֵּר עֲלֵיכֶם וְגוֹמֵר\hdot
וְהֵם עוֹנִין אַחֲרָיו\hdot
בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד׃}

\halacha[327]{בָּא לוֹ לְמִזְרַח הָעֲזָרָה לִצְפוֹן הַמִּזְבֵּחַ\hdot
הַסְּגָן מִימִינוֹ\hdot
וְרֹאשׁ בֵּית אָב מִשְּׁמֹאלוֹ\hdot
וְשָׁם שְׁנֵי שְׂעִירִים\hdot
וְקַלְפִּי הָֽיְתָה שָׁם\hdot
וּבָהּ שְׁנֵי גוֹרָלוֹת\hdot
שֶׁל אֶשְׁכְּרוֹעַ הָיוּ וַעֲשָׂאָן בֶּן גַּמְלָא שֶׁל זָהָב\hdot
וְהָיוּ מַזְכִּירִין אוֹתוֹ לְשֶׁבַח׃}

\halacha[109]{בֶּן קָטִין עָשָׂה שְׁנֵים עָשָׂר דַּר לַכִּיּוֹר\hdot
שֶׁלֹּא הָיוּ לוֹ אֶלָּא שְׁנַיִם\hdot
וְאַף הוּא עָשָׂה מוּכָנִי לַכִּיּוֹר\hdot
שֶׁלֹּא יִהְיוּ מֵימָיו נִפְסָלִים בְּלִינָה\hdot
מֻנְבָּז הַמֶּלֶךְ עָשָׂה כָּל יְדוֹת הַכֵּלִים שֶׁל יוֹם הַכִּפּוּרִים שֶׁל זָהָב\hdot
הִילָנִי אִמּוֹ עָשְׂתָה נִבְרֶשֶׁת שֶׁל זָהָב עַל פִּתְחוֹ שֶׁל הֵיכָל\hdot
וְאַף הִיא עָֽשְׂתָה טַבְלָא שֶׁל זָהָב\hdot
שֶׁפָּרָשַׁת סוֹטָה כְּתוּבָה עָלֶיהָ\hdot
נִקָּנוֹר נַעֲשׂוּ נִסִּים לְדַלְתוֹתָיו\hdot
וְהָיוּ מַזְכִּירִין אוֹתוֹ לְשֶׁבַח׃}

\halacha{וְאֵלּוּ לִגְנָאי\hdot
שֶׁל בֵּית גַּרְמוּ לֹא רָצוּ לְלַמֵּד עַל מַעֲשֵׂה לֶחֶם הַפָּנִים\hdot
שֶׁל בֵּית אַבְטִינָס לֹא רָצוּ לְלַמֵּד עַל מַעֲשֵׂה הַקְּטֹרֶת\hdot
הַגְרוֹס בֶּן לֵוִי הָיָה יוֹדֵעַ פֶּרֶק בַּשִּׁיר וְלֹא רָצָה לְלַמֵּד\hdot
בֶּן קַמְצָר לֹא רָצָה לְלַמֵּד עַל מַעֲשֵׂה הַכְּתָב\hdot
עַל הָרִאשׁוֹנִים נֶאֱמַר זֵכֶר צַדִּיק לִבְרָכָה\hdot
וְעַל אֵלּוּ נֶאֱמַר וְשֵׁם רְשָׁעִים יִרְקַב׃}

\perek[463]{טָרַף}{בְּקַלְפִּי וְהֶעֱלָה שְׁנֵי גוֹרָלוֹת\hdot
אֶחָד כָּתוּב עָלָיו לַשֵּׁם\hdot
וְאֶחָד כָּתוּב עָלָיו לַעֲזָאזֵל\hdot
הַסְּגָן בִּימִינוֹ\hdot
וְרֹאשׁ בֵּית אָב מִשְּׂמֹאלוֹ\hdot
אִם שֶׁל שֵׁם עָלָה בִימִינוֹ\hdot
הַסְּגָן אוֹמֵר לוֹ\hdot
אִישִׁי כֹהֵן גָּדוֹל הַגְבֵּהַּ יְמִינֶךָ\hdot
וְאִם שֶׁל שֵׁם עָלָה בִּשְׂמֹאלוֹ\hdot
רֹאשׁ בֵּית אָב אוֹמֵר לוֹ אִישִׁי כֹהֵן גָּדוֹל הַגְבֵּהַּ שְׂמֹאלֶךָ\hdot
נְתָנָן עַל שְׁנֵי הַשְּׂעִירִים וְאוֹמֵר לַיְיָ חַטָּאת\hdot
רִבִּי יִשְׁמָעֵאל אוֹמֵר לֹא הָיָה צָרִיךְ לוֹמַר חַטָּאת\hdot
אֶלָּא לַיְיָ\hdot
וְהֵן עוֹנִין אַחֲרָיו בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד׃}

\halacha[896]{קָשַׁר לְשׁוֹן שֶׁל זְהוֹרִית בְּרֹאשׁ שָׂעִיר הַמִּשְׁתַּלֵּחַ\hdot
וְהֶעֱמִידוֹ כְּנֶגֶד בֵּית שִׁלּוּחוֹ\hdot
וְלַנִּשְׁחָט כְּנֶגֶד בֵּית שְׁחִיטָתוֹ\hdot
בָּא לוֹ אֵצֶל פָּרוֹ שְׁנִיָּה\hdot
וְסוֹמֵךְ שְׁתֵּי יָדָיו עָלָיו וּמִתְוַדֶּה\hdot
וְכַךְ הָיָה אוֹמֵר\hdot
אָנָּא הַשֵּׁם\hdot
עָוִיתִי פָּשַׁעְתִּי חָטָאתִי לְפָנֶיךָ\hdot
אֲנִי וּבֵיתִי וּבְנֵי אַהֲרֹן עַם קְדוֹשֶׁיךָ\hdot
אָנָּא הַשֵּׁם\hdot
כַּפֵּר נָא לָעֲוֺנוֹת וְלַפְּשָׁעִים וְלַחֲטָאִים\hdot
שֶׁעָוִיתִי וְשֶׁפָּשַׁעְתִּי וְשֶׁחָטָאתִי לְפָנֶיךָ\hdot
אֲנִי וּבֵיתִי וּבְנֵי אַהֲרֹן עַם קְדוֹשֶׁךָ\hdot
כַּכָּתוּב בְּתוֹרַת מֹשֶׁה עַבְדֶּךָ\hdot
כִּי בַיּוֹם הַזֶּה יְכַפֵּר עֲלֵיכֶם לְטַהֵר אֶתְכֶם מִכָּל חַטֹּאתֵיכֶם לִפְנֵי יְיָ תִטְהָרוּ\hdot
וְהֵם עוֹנִין אַחֲרָיו\hdot
בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד׃}

\halacha{שְׁחָטוֹ וְקִבֵּל בַּמִּזְרַק אֶת דָּמוֹ\hdot
וְנוֹתְנוֹ לְמִי שֶׁהוּא מְמָרֵס בּוֹ עַל הָרֹבֶד הָרְבִיעִי שֶׁבַּהֵיכָל כְּדֵי שֶׁלֹּא יִקְרוֹשׁ\hdot
נָטַל אֶת הַמַּחְתָּה וְעָלָה לְרֹאשׁ הַמִּזְבֵּחַ\hdot
וּפִנָּה גֶחָלִים הֵילָךְ וְהֵילָךְ וְחוֹתֶה (מִן הַמְּעֻכָּלוֹת הַפְּנִימִיּוֹת)\hdot
וְיָרַד וְהִנִּיחָהּ עַל הָרֹבֶד הָרְבִיעִי שֶַׁבָּעֲזָרָה׃}

\halacha[250]{בְּכָל יוֹם הָיָה חוֹתֶה בְּשֶׁל כֶּסֶף\hdot
וּמְעָרֶה בְּתוֹךְ שֶׁל זָהָב\hdot
וְהַיּוֹם חוֹתֶה בְּשֶׁל זָהָב\hdot
וּבָהּ הָיָה מַכְנִיס\hdot
בְּכָל יוֹם חוֹתֶה בְּשֶׁל אַרְבָּעָה קַבִּין\hdot
וּמְעָרֶה בְּתוֹךְ שֶׁל שְׁלֹשָׁה קַבִּין\hdot
וְהַיּוֹם חוֹתֶה בְּשֶׁל שְׁלֹשָׁה קַבִּין\hdot
וּבָהּ הָיָה מַכְנִיס\hdot
רִבִּי יוֹסֵי אוֹמֵר בְּכָל יוֹם חוֹתֶה בְּשֶׁל סֵאָה\hdot
וּמְעָרֶה בְּתוֹךְ שֶׁל שְׁלֹשָׁה קַבִּין\hdot
וְהַיּוֹם חוֹתֶה בְּשֶׁל שְׁלֹשָׁה קַבִּין\hdot
וּבָהּ הָיָה מַכְנִיס\hdot
בְּכָל יוֹם הָֽיְתָה כְבֵדָה וְהַיּוֹם קַלָּה\hdot
בְּכָל יוֹם הָֽיְתָה יָדָהּ קְצָרָה וְהַיּוֹם אֲרוּכָה\hdot
בְּכָל יוֹם הָיָה זְהָבָהּ יָרוֹק וְהַיּוֹם אָדוֹם\hdot
דִּבְרֵי רִבִּי מְנַחֵם\hdot
בְּכָל יוֹם מַקְרִיב פְּרָס בְּשַׁחְרִית\hdot
וּפְרָס בֵּין הָעַרְבָּיִם\hdot
וְהַיּוֹם מוֹסִיף מְלֹא חָפְנָיו\hdot
בְּכָל יוֹם הָֽיְתָה דַקָּה וְהַיּוֹם דַּקָּה מִן הַדַּקָּה׃}

\halacha[4303]{בְּכָל יוֹם כֹּהֲנִים עוֹלִים בְּמִזְרָחוֹ שֶׁל כֶּבֶשׁ וְיוֹרְדִים בְּמַעֲרָבוֹ\hdot
וְהַיּוֹם (כֹּהֵן גָּדוֹל) עוֹלֶה בָּאֶמְצַע וְיוֹרֵד בָּאֶמְצַע\hdot
רִבִּי יְהוּדָה אוֹמֵר לְעוֹלָם כֹּהֵן גָּדוֹל עוֹלֶה בָּאֶמְצַע וְיוֹרֵד בָּאֶמְצַע\hdot
בְּכָל יוֹם כֹּהֵן גָּדוֹל מְקַדֵּשׁ יָדָיו וְרַגְלָיו מִן הַכִּיּוֹר\hdot
וְהַיּוֹם מִן הַקִּתּוֹן שֶׁל זָהָב\hdot
רִבִּי יְהוּדָה אוֹמֵר לְעוֹלָם כֹּהֵן גָּדוֹל מְקַדֵּשׁ יָדָיו וְרַגְלָיו מִן הַקִּתּוֹן שֶׁל זָהָב׃}

\halacha{בְּכָל יוֹם הָיוּ שָׁם אַרְבַּע מַעֲרָכוֹת וְהַיּוֹם חָמֵשׁ\hdot
דִּבְרֵי רִבִּי מֵאִיר\hdot
רִבִּי יוֹסֵי אוֹמֵר בְּכָל יוֹם שָׁלֹשׁ וְהַיּוֹם אַרְבַּע\hdot
רִבִּי יְהוּדָה אוֹמֵר בְּכָל יוֹם שְׁתַּיִם\hdot
וְהַיּוֹם שָׁלֹשׁ׃}

\perek[308]{הוֹצִיאוּ}{לוֹ אֶת הַכַּף וְאֶת הַמַּחְתָּה וְחָפַן מְלֹא חָפְנָיו\hdot
וְנָתַן לְתוֹךְ הַכַּף\hdot
הַגָּדוֹל לְפִי גָּדְלוֹ\hdot
וְהַקָּטוֹן לְפִי קָטְנוֹ\hdot
וְכַךְ הָֽיְתָה מִדָּתָהּ\hdot
נָטַל אֶת הַמַּחְתָּה בִימִינוֹ\hdot
וְאֶת הַכַּף בִּשְׂמֹאלוֹ\hdot
הָיָה מְהַלֵּךְ בַּהֵיכָל עַד שֶׁמַּגִּיעַ לְבֵין שְׁתֵּי הַפָּרוֹכוֹת\hdot
הַמַּבְדִּילוֹת בֵּין הַקֹּדֶשׁ וּבֵין קֹדֶשׁ הַקֳּדָשִׁים\hdot
וּבֵינֵיהֶם אַמָּה\hdot
רִבִּי יוֹסֵי אוֹמֵר לֹא הָֽיְתָה שָׁם אֶלָּא פָרֹכֶת אַחַת בִּלְבַד\hdot
שֶׁנֶּאֱמַר וְהִבְדִּילָה הַפָּרֹכֶת לָכֶם בֵּין הַקֹּדֶשׁ וּבֵין קֹדֶשׁ הַקֳּדָשִׁים\hdot
הַחִיצוֹנָה הָֽיְתָה פְרוּפָה מִן הַדָּרוֹם\hdot
וְהַפְּנִימִית מִן הַצָּפוֹן\hdot
מְהַלֵּךְ בֵּינֶיהֶן עַד שֶׁמַּגִּיעַ לַצָּפוֹן\hdot
הִגִּיעַ לַצָּפוֹן\hdot
הוֹפֵךְ פָּנָיו לַדָּרוֹם\hdot
מְהַלֵּךְ לִשְׁמֹאלוֹ עִם הַפָּרֹכֶת\hdot
עַד שֶׁהוּא מַגִּיעַ לָאָרוֹן\hdot
הִגִּיעַ לָאָרוֹן\hdot
נוֹתֵן אֶת הַמַּחְתָּה בֵּין שְׁנֵי הַבָּדִים\hdot
צָבַר אֶת הַקְּטֹרֶת עַל גַּבֵּי גֶחָלִים\hdot
וְנִתְמַלֵּא כָל הַבַּיִת כֻּלּוֹ עָשָׁן\hdot
יָצָא וּבָא לוֹ בְּדֶרֶךְ בֵּית כְּנִיסָתוֹ וּמִתְפַּלֵּל תְּפִלָּה קְצָרָה בַּבַּיִת הַחִיצוֹן\hdot
וְלֹא הָיָה מַאֲרִיךְ בִּתְפִלָּתוֹ שֶׁלֹּא לְהַבְעִית אֶת יִשְׂרָאֵל׃}

\halacha[2591]{מִשֶּׁנִּטַּל הָאָרוֹן\hdot
אֶבֶן הָֽיְתָה שָׁם מִימוֹת נְבִיאִים רִאשׁוֹנִים\hdot
וּשְׁתִיָּה הָֽיְתָה נִקְרֵאת\hdot
גְּבוֹהָה מִן הָאָרֶץ שָׁלֹשׁ אֶצְבָּעוֹת וְעָלֶיהָ הָיָה נוֹתֵן׃}

\halacha[4156]{נָטַל אֶת הַדָּם מִמִּי שֶׁהָיָה מְמָרֵס בּוֹ\hdot
נִכְנָס לַמָּקוֹם שֶׁנִּכְנָס\hdot
וְעָמַד בַּמָּקוֹם שֶׁעָמַד\hdot
וְהִזָּה מִמֶּנּוּ אַחַת לְמַעְלָה\hdot
וְשֶׁבַע לְמַטָּה\hdot
וְלֹא הָיָה מִתְכַּוֵּין לְהַזּוֹת לֹא לְמַעְלָה וְלֹא לְמַטָּה\hdot
אֶלָּא כְּמַצְלִיף\hdot
וְכַךְ הָיָה מוֹנֶה\hdot
אַחַת\hdot
אַחַת וְאַחַת\hdot
אַחַת וּשְׁתַּיִם\hdot
אַחַת וְשָׁלֹשׁ\hdot
אַחַת וְאַרְבַּע\hdot
אַחַת וְחָמֵשׁ\hdot
אַחַת וָשֵׁשׁ\hdot
אַחַת וָשֶׁבַע\hdot
יָצָא וְהִנִּיחוֹ עַל כַּן הַזָּהָב שֶׁהָיָה בָהֵיכָל׃}

\halacha[203]{הֵבִיאוּ לוֹ אֶת הַשָּׂעִיר\hdot
שְׁחָטוֹ וְקִבֵּל בְּמִזְרָק אֶת דָּמוֹ\hdot
נִכְנָס לַמָּקוֹם שֶׁנִּכְנָס\hdot
וְעָמַד בַּמָּקוֹם שֶׁעָמַד\hdot
וְהִזָּה מִמֶּנּוּ אַחַת לְמַעְלָה וְשֶׁבַע לְמַטָּה\hdot
וְלֹא הָיָה מִתְכַּוֵּין לְהַזּוֹת לֹא לְמַעְלָה וְלֹא לְמַטָּה\hdot
אֶלָּא כְּמַצְלִיף\hdot
וְכַךְ הָיָה מוֹנֶה\hdot
אַחַת\hdot
אַחַת וְאַחַת\hdot
אַחַת וּשְׁתַּיִם\hdot
וְכוּלֵי\hdot
יָצָא וְהִנִּיחוֹ עַל כַּן הַשֵּׁנִי שֶׁהָיָה בָּהֵיכַל\hdot
רִבִּי יְהוּדָה אוֹמֵר לֹא הָיָה שָׁם אֶלָּא כַּן אֶחָד בִּלְבָד\hdot
נָטַל דַּם הַפָּר\hdot
וְהִנִּיחַ דַּם הַשָּׂעִיר\hdot
וְהִזָּה מִמֶּנּוּ עַל הַפָּרֹכֶת שֶׁכְּנֶגֶד הָאָרוֹן מִבַּחוּץ\hdot
אַחַת לְמַעְלָה וְשֶׁבַע לְמַטָּה\hdot
וְלֹא הָיָה מִתְכַּוֵּין וְכוּלֵי\hdot
וְכַךְ הָיָה מוֹנֶה וְכוּלֵי\hdot
נָטַל דַּם הַשָּׂעִיר\hdot
וְהִנִּיחַ דַּם הַפָּר\hdot
וְהִזָּה מִמֶּנּוּ עַל הַפָּרֹכֶת שֶׁכְּנֶגֶד הָאָרוֹן מִבַּחוּץ\hdot
אַחַת לְמַעְלָה וְשֶׁבַע לְמַטָּה וְכוּלֵי\hdot
עִירָה דַם הַפָּר לְתוֹךְ דַּם הַשָּׂעִיר\hdot
וְנָתַן אֶת הַמָּלֵא בָּרֵיקָן׃}

\halacha[2181]{וְיָצָא אֶל הַמִּזְבֵּחַ אֲשֶׁר לִפְנֵי יְיָ\hdot
זֶה מִזְבַּח הַזָּהָב הִתְחִיל מְחַטֵּא וְיוֹרֵד\hdot
מֵהֵיכָן הוּא מַתְחִיל\hdot
מִקֶּרֶן מִזְרָחִית צְפוֹנִית\hdot
צְפוֹנִית מַעֲרָבִית\hdot
מַעֲרָבִית דְּרוֹמִית\hdot
דְּרוֹמִית מִזְרָחִית\hdot
מָקוֹם שֶׁהוּא מַתְחִיל בַּחַטָּאת עַל מִזְבֵּחַ הַחִיצוֹן\hdot
מִשָּׁם הָיָה גוֹמֵר עַל מִזְבֵּחַ הַפְּנִימִי\hdot
רִבִּי אֱלִיעֶזֶר אוֹמֵר בִּמְקוֹמוֹ הָיָה עוֹמֵד וּמְחַטֵּא\hdot
וְעַל כֻּלָּן הָיָה נוֹתֵן מִלְּמַטָּה לְמַעְלָה\hdot
חוּץ מִזּוֹ שֶׁהָֽיְתָה לְפָנָיו\hdot
שֶׁעָלֶיהָ הָיָה נוֹתֵן מִלְּמַעְלָה לְמַטָּה׃}

\halacha[364]{הִזָּה עַל טַהֲרוֹ שֶׁל מִזְבֵּחַ שֶׁבַע פְּעָמִים\hdot
וְשִׁיְּרֵי הַדָּם הָיָה שׁוֹפֵךְ עַל יְסוֹד מַעֲרָבִי שֶׁל מִזְבֵּחַ הַחִיצוֹן\hdot
וְשֶׁל מִזְבֵּחַ הַחִיצוֹן הָיָה שׁוֹפֵךְ עַל יְסוֹד דְּרוֹמִי\hdot
אֵלּוּ וְאֵלּוּ מִתְעָֽרְבִין בָּאַמָּה וְיוֹצְאִין לְנַחַל קִדְרוֹן\hdot
וְנִמְכָּרִין לַגַּנָּנִין לְזַבֵּל\hdot
וּמוֹעֲלִין בָּהֵן׃}

\halacha[355]{כָּל מַעֲשֵׂה יוֹם הַכִּפּוּרִים הֶאָמוּר עַל הַסֵּדֶר\hdot
אִם הִקְדִים מַעֲשֶׂה לַחֲבֵירוֹ לֹא עָשָׂה כְלוּם\hdot
הִקְדִים דַּם הַשָּׂעִיר לְדַם הַפָּר יַחֲזוֹר וְיַזֶּה מִדַּם הַשָּׂעִיר לְאַחַר דַּם הַפָּר\hdot
וְאִם עַד שֶׁלֹּא גָמַר אֶת הַמַּתָּנוֹת שֶׁבִּפְנִים נִשְׁפַּךְ הַדָּם\hdot
יָבִיא דָם אַחֵר וְיַחֲזוֹר וְיַזֶּה בַּתְּחִלָּה מִבִּפְנִים\hdot
וְכֵן בַּהֵיכָל\hdot
וְכֵן בְּמִזְבַּח הַזָּהָב\hdot
שֶׁכֻּלָּן כַּפָּרָה בִּפְנֵי עַצְמָן\hdot
רִבִּי אֶלְעָזָר וְרִבִּי שִׁמְעוֹן אוֹמְרִים\hdot
מִמָּקוֹם שֶׁפָּסַק מִשָּׁם הוּא מַתְחִיל׃}

\perek[297]{שְׁנֵי}{שְׂעִירֵי יוֹם הַכִּפּוּרִים\hdot
מִצְוָתָן שֶׁיִּהְיוּ שְׁנֵיהֶם שָׁוִין בְּמַרְאֶה וּבְקוֹמָה וּבְדָָמִים\hdot
וּלְקִיחָתָן כְּאֶחָד\hdot
וְאַף עַל פִּי שֶׁאֵינָן שָׁוִין כְּשֵׁרִין\hdot
לָקַח אֶחָד הַיּוֹם וְאֶחָד לְמָחָר כְּשֵׁרִין\hdot
מֵת אֶחָד מֵהֶן\hdot
אִם עַד שֶׁלֹּא הִגְרִיל מֵת\hdot
יִקַּח זוּג לַשֵּׁנִי\hdot
וְאִם מִשֶּׁהִגְרִיל מֵת יָבִיא זוּג אַחֵר וְיַגְרִיל עֲלֵיהֶם בַּתְּחִלָּה\hdot
וְיֹאמַר\hdot
אִם שֶׁל שֵׁם מֵת\hdot
זֶה שֶׁעָלָה עָלָיו הַגּוֹרָל לַשֵּׁם יְתִקַיֵּים תַּחְתָּיו\hdot
וְאִם שֶׁל עֲזָאזֵל מֵת\hdot
זֶה שֶׁעָלָה עָלָיו הַגּוֹרָל לַעֲזָאזֵל יִתְקַיֵּים תַּחְתָּיו\hdot
וְהַשֵּׁנִי יִרְעֶה עַד שֶׁיִּסְתָּאֵב וְיִמָּכֵר\hdot
וְיִפְּלוּ דָמָיו לִנְדָבָה\hdot
שֶׁאֵין חַטָּאת הַצִּבּוּר מֵתָה\hdot
רִבִּי יְהוּדָה אוֹמֵר תָּמוּת\hdot
וְעוֹד אָמַר רִבִּי יְהוּדָה נִשְׁפַּךְ הַדָּם\hdot
יָמוּת הַמִּשְׁתַּלֵּחַ\hdot
מֵת הַמִּשְׁתַּלֵּחַ\hdot
יִשָּׁפֵךְ הַדָּם׃}

\halacha[226]{בָּא לוֹ אֵצֶל שָׂעִיר הַמִּשְׁתַּלֵּחַ\hdot
וְסוֹמֵךְ שְׁתֵּי יָדָיו עָלָיו וּמִתְוַדֶּה\hdot
וְכַךְ הָיָה אוֹמֵר אָנָּא הַשֵּׁם עָווּ פָּֽשְׁעוּ חָֽטְאוּ לְפָנֶיךָ עַמְּךָ בֵּית יִשְׂרָאֵל\hdot
אָנָּא בַשֵּׁם\hdot
כַּפֵּר נָא לַעֲוֺנוֹת וְלַפְּשָׁעִים וְלַחֲטָאִים שֶׁעָווּ וְשֶׁפָּֽשְׁעוּ וְשֶׁחָֽטְאוּ לְפָנֶיךָ עַמְּךָ בֵּית יִשְׂרָאֵל\hdot
כַּכָּתוּב בְּתוֹרַת מֹשֶׁה עַבְדֶּךָ לֵאמֹר\hdot
כִּי בַיּוֹם הַזֶּה יְכַפֵּר עֲלֵיכֶם לְטַהֵר אֶתְכֶם מִכָּל חַטֹּאתֵיכֶם לִפְנֵי יְיָ תִטְהָרוּ\hdot
וְהַכֹּהֲנִים וְהָעָם הָעוֹמְדִים בַּעֲזָרָה\hdot
כְּשֶׁהָיוּ שׁוֹמְעִים שֵׁם הַמְּפוֹרָשׁ שֶׁהוּא יוֹצֵא מִפִּי כֹהֵן גָּדוֹל\hdot
הָיוּ כוֹרְעִים וּמִשְׁתַּחֲוִים וְנוֹפְלִים עַל פְּנֵיהֶם וְאוֹמְרִים בָּרוּךְ כְּבוֹד מַלְכוּתוֹ לְעוֹלָם וָעֶד׃}

\halacha[645]{מְסָרוֹ לְמִי שֶׁהָיָה מוֹלִיכוֹ\hdot
הַכֹּל כְּשֵׁרִין לְהוֹלִיכוֹ\hdot
אֶלָּא שֶׁעָשׂוּ הַכֹּהֲנִים (גְּדוֹלִים) קֶבַע\hdot
וְלֹא הָיוּ מַנִּיחִין אֶת יִשְׂרָאֵל לְהוֹלִיכוֹ\hdot
אָמַר רִבִּי יוֹסֵי מַעֲשֶׂה וְהוֹלִיכוֹ עַרְסְלָא מִצִּפּוֹרִי וְיִשְׂרָאֵל הָיָה׃}

\halacha{וְכֶבֶשׁ עָשׂוּ לוֹ מִפְּנֵי הַבַּבְלִיִּים\hdot
שֶׁהָיוּ מְתַלְּשִׁים בְּשַׂעֲרוֹ\hdot
וְאוֹמְרִים לוֹ טוֹל וְצֵא\hdot
טוֹל וְצֵא\hdot
מִיַּקִּירֵי יְרוּשָׁלַיִם הָיוּ מְלַוִּין אוֹתוֹ\hdot
עַד סֻכָּה הָרִאשׁוֹנָה\hdot
עֶשֶׂר סֻכּוֹת מִירוּשָׁלַיִם וְעַד צוּק\hdot
תִּשְׁעִים רֵיס שִׁבְעָה וּמֶחְצָה לְכָל מִיל׃}

\halacha{עַל כָּל סֻכָּה וְסֻכָּה אוֹמְרִים לוֹ\hdot
הֲרֵי מָזוֹן וַהֲרֵי מַיִם\hdot
וּמְלַוִּין אוֹתוֹ מִסֻּכָּה לְסֻכָּה\hdot
חוּץ מֵַאַחֲרוֹנָה שֶׁבָּהֶן\hdot
שֶׁאֵינוֹ מַגִּיעַ עִמּוֹ לַצּוּק\hdot
אֶלָּא עוֹמֵד מֵרָחוֹק\hdot
וְרוֹאֶה אֶת מַעֲשָׂיו׃}

\halacha[509]{מָה הָיָה עוֹשֶׂה חוֹלֵק לְשׁוֹן שֶׁל זְהוֹרִית\hdot
חֶצְיוֹ קָשׁוּר בַּסֶּלַע וְחֶצְיוֹ קָשׁוּר בֵּין שְׁתֵּי קְרָנָיו\hdot
וּדְחָפוֹ לַאֲחוֹרָיו\hdot
וְהוּא מִתְגַּלְגֵּל וְיוֹרֵד\hdot
וְלֹא הָיָה מַגִּיעַ לַחֲצִי הָהָר\hdot
עַד שֶׁנַּעֲשָׂה אֵבָרִים אֵבָרִים\hdot
בָּא וְיָשַׁב לוֹ תַּחַת סֻכָּה אַחֲרוֹנָה עַד שֶׁתֶּחְשַׁךְ\hdot
וּמֵאֵימָתַי מְטַמֵּא בְגָדִים\hdot
מִשֶּׁיֵּצֵא חוּץ לְחוֹמַת יְרוּשָׁלַיִם\hdot
רִבִּי שִׁמְעוֹן אוֹמֵר\hdot
מִשַּׁעַת דְּחִיָּתוֹ לַצּוּק׃}

\halacha[129]{בָּא לוֹ אֵצֶל פָּר וְשָׂעִיר הַנִּשְׂרָפִין\hdot
קְרָעָן וְהוֹצִיא אֶת אֵמוּרֵיהֶן\hdot
נְתָנָן בְּמֶגֶס\hdot
וְהִקְטִירָם עַל גַּבֵּי  הַמִּזְבֵּחַ\hdot
קְלָעָן בְּמִקְלָעוֹת וְהוֹצִיאָן לְבֵית הַשְּׂרֵיפָה\hdot
וּמֵאֵימָתַי מְטַמְּאִין בְּגָדִים\hdot
מִשֶּׁיָּֽצְאוּ חוּץ לְחוֹמַת הָעֲזָרָה\hdot
רִבִּי שִׁמְעוֹן אוֹמֵר מִשֶּׁיַּצִּית הָאוּר בְּרֻבָּן׃}

\halacha[832]{אָֽמְרוּ לוֹ לְכֹהֵן גָּדוֹל\hdot
הִגִּיעַ שָׂעִיר לַמִּדְבָּר\hdot
וּמְנַיִן הָיוּ יוֹדְעִין שֶׁהִגִּיעַ שָׂעִיר לַמִּדְבָּר\hdot
דַּרְכִּיּוֹת הָיוּ עוֹשִׂין וּמְנִיפִין בְּסוּדָרִין וְיוֹדְעִין שֶׁהִגִּיעַ שָׂעִיר לַמִּדְבָּר\hdot
אָמַר רִבִּי יְהוּדָה וַהֲלֹא סִימָן גָּדוֹל הָיָה לָהֶם\hdot
מִירוּשָׁלַיִם וְעַד בֵּית הִדּוּדוֹ שְׁלֹשָה מִילִין\hdot
הוֹלְכִין מִיל וְחוֹזְרִין מִיל\hdot
וְשׁוֹהִין כְּדֵי מִיל\hdot
וְיוֹדְעִין שֶׁהִגִּיעַ שָׂעִיר לַמִּדְבָּר׃

\chead{ברייתא\\והיא משנה לפי תי״ט}

רִבִּי יִשְׁמָעֵאל אוֹמֵר\hdot
וַהֲלֹא סִימָן אָחֵר הָיָה לָהֶם\hdot
לְשׁוֹן שֶׁל זְהוֹרִית\hdot
הָיָה קָשׁוּר עַל פִּתְחוֹ שֶׁל הֵיכָל\hdot
וּכְשֶׁהִגִּיעַ שָׂעִיר לַמִּדְבָּר\hdot
הָיָה הַלָּשׁוֹן מַלְבִּין שֶׂנֶּאֱמַר אִם יִהְיוּ חֲטָאֵיכֶם כַּשָּׁנִים כַּשֶּׁלֶג יַלְבִּינוּ׃}

\perek{בָּא}{לוֹ כֹהֵן גָּדוֹל לִקְרוֹת\hdot
אִם רָצָה לִקְרוֹת בְּבִגְדֵי בוּץ\hdot
קוֹרֵא\hdot
וְאִם לֹא\hdot
קוֹרֵא בְּאֶצְטָלִית לָבָן מִשֶּׁלּוֹ\hdot
חֲזַן הַכְּנֶסֶת נוֹטֵל סֵפֶר תּוֹרָה\hdot
וְנוֹתְנוֹ לְרֹאשׁ הַכְּנֶסֶת\hdot
וְרֹאשׁ הַכְּנֶסֶת נוֹתְנוֹ לַסְּגָן\hdot
וְהַסְּגָן נוֹתְנוֹ לַכֹּהֵן גָּדוֹל\hdot
וְכֹהֵן גָּדוֹל עוֹמֵד\hdot
וּמְקַבֵּל\hdot
(וְקוֹרֵא עוֹמֵד)\hdot
וְקוֹרֵא אַחֲרֵי מוֹת וְאַךְ בֶּעָשׂוֹר\hdot
וְגוֹלֵל סֵפֶר תּוֹרָה\hdot
וּמַנִּיחוֹ בְחֵיקוֹ\hdot
וְאוֹמֵר\hdot
יוֹתֵר מִמַּה שֶּׁקָּרָאתִי לִפְנֵיכֶם\hdot
כָּתוּב כָּאן\hdot
וּבֶעָשׂוֹר שֶׁבְּחוֹמַשׁ הַפְּקֻדִים קוֹרֵא עַל פֶּה\hdot
וּמְבָרֵךְ עָלֶיהָ שְׁמֹנֶה בְּרָכוֹת\hdot
עַל הַתּוֹרָה\hdot
וְעַל הָעֲבוֹדָה\hdot
וְעַל הַהוֹדָאָה\hdot
וְעַל מְחִילַת הֶעָוֺן\hdot
וְעַל הַמִּקְדָּשׁ (בִּפְנֵי עַצְמוֹ)\hdot
וְעַל יִשְׂרָאֵל (בִּפְנֵי עַצְמָן)\hdot
וְעַל הַכֹּהֲנִים (בִּפְנֵי עַצְמָן)\hdot
וְעַל שְׁאַר הַתְּפִלָּה׃}

\halacha[604]{הָרוֹאֶה כֹהֵן גָּדוֹל כְּשֶׁהוּא קוֹרֵא\hdot
אֵינוֹ רוֹאֶה פַר וְשָׂעִיר הַנִשְׂרָפִין\hdot
וְהָרוֹאֶה פַר וְשָׂעִיר הַנִּשְׂרָפִין\hdot
אֵינוֹ רוֹאֶה כֹהֵן גָּדוֹל כְּשֶׁהוּא קוֹרֵא\hdot
לֹא מִפְּנֵי שֶׁאֵינוֹ רַשָּׁאי\hdot
אֶלָּא שֶׁהָֽיְתָה דֶרֶךְ רְחוֹקָה\hdot
וּמְלֶאכֶת שְׁנֵיהֶן שָׁוָה כְּאֶחָת׃}
