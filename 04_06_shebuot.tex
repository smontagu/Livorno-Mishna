\tractatehead{מסכת שבועות}{shebuot}

\perek{שְׁבוּעוֹת}{שְׁתַּיִם שֶׁהֵן אַרְבַּע\hdot
יְדִיעוֹת הַטֻּמְאָה שְׁתַּיִם שֶׁהֵן אַרְבַּע\hdot
יְצִיאוֹת הַשַּׁבָּת שְׁתַּיִם שֶׁהֵן אַרְבַּע\hdot
מַרְאוֹת נְגָעִים שְׁנַיִם שֶׁהֵן אַרְבָּעָה׃}

\halacha{כָּל שֶׁיֵּשׁ בָּהּ יְדִיעָה בַתְּחִלָּה\hdot
וִידִיעָה בַסּוֹף וְהֶעְלֵם בִּנְתַּיִם\hdot
הֲרֵי זֶה בְּעוֹלֶה וְיוֹרֵד\hdot
יֵשׁ בָּהּ יְדִיעָה בַתְּחִלָּה\hdot
וְאֵין בָּהּ יְדִיעָה בַסּוֹף\hdot
שָׂעִיר הַנַּעֲשָׂה בִּפְנִים וְיוֹם הַכִּפּוּרִים תּוֹלֶה\hdot
עַד שֶׁיִּוָּדַע לוֹ וְיָבִיא בְעוֹלֶה וְיוֹרֵד׃}

\halacha{אֵין בָּהּ יְדִיעָה בַתְּחִלָּה\hdot
אֲבָל יֵשׁ בָּהּ יְדִיעָה בַסּוֹף\hdot
שָׂעִיר הַנַּעֲשָׂה בַחוּץ וְיוֹם הַכִּפּוּרִים מְכַפֵּר\hdot
שֶׁנֶּאֱמַר מִלְּבַד חַטַּאת הַכִּפֻּרִים\hdot
עַל מַה שֶּׁזֶּה מְכַפֵּר\hdot
זֶה מְכַפֵּר\hdot
מַה הַפְּנִימִי אֵינוֹ מְכַפֵּר\hdot
אֶלָּא עַל דָּבָר שֶׁיֵּשׁ בָּהּ יְדִיעָה\hdot
אַף הַחִיצוֹן אֵינוֹ מְכַפֵּר\hdot
אֶלָּא עַל דָּבָר שֶׁיֵּשׁ בָּהּ יְדִיעָה׃}

\halacha{וְעַל שֶׁאֵין בָּהּ יְדִיעָה לֹא בַתְּחִלָּה וְלֹא בַסּוֹף\hdot
שְׂעִירֵי הָֽרְגָלִים\hdot
וּשְׂעִירֵי רָאשֵׁי חֳדָשִׁים מְכַפְּרִין דִּבְרֵי רִבִּי יְהוּדָה\hdot
רִבִּי שִׁמְעוֹן אוֹמֵר שְׂעִירֵי הָֽרְגָלִים מְכַפְּרִין\hdot
אֲבָל לֹא שְׂעִירֵי רָאשֵׁי חֳדָשִׁים\hdot
וְעַל מָה שְׂעִירֵי רָאשֵׁי חֳדָשִׁים מְכַפְּרִין\hdot
עַל הַטָּהוֹר שֶׁאָכַל אֶת הַטָּמֵא\hdot
רִבִּי מֵאִיר אוֹמֵר כָּל הַשְׂעִירִין כַּפָּרָתָן שָׁוָה\hdot
עַל טֻמְאַת מִקְדָּשׁ וְקָדָשָׁיו\hdot
הָיָה רִבִּי שִׁמְעוֹן אוֹמֵר שְׂעִירֵי רָאשֵׁי חֳדָשִׁים מְכַפְּרִין עַל הַטָּהוֹר שֶׁאָכַל אֶת הַטָּמֵא\hdot
וְשֶׁל רְגָלִים מְכַפְּרִין עַל שֶׁאֵין בָּהּ יְדִיעָה\hdot
לֹא בַתְּחִלָּה וְלֹא בַסּוֹף\hdot
וְשֶׁל יוֹם הַכִּפּוּרִים מְכַפֵּר\hdot
עַל שֶׁאֵין בָּהּ יְדִיעָה בַתְּחִלָּה אֲבָל יֵשׁ בָּהּ יְדִיעָה בַסּוֹף\hdot
אָֽמְרוּ לוֹ מָהוּ שֶׁיִּקָּרְבוּ זֶה בָזֶה\hdot
אָמַר לָהֶן יִקָּרֵבוּ\hdot
אָֽמְרוּ לוֹ הוֹאִיל וְאֵין כַּפָּרָתָן שָׁוָה\hdot
הֵיאַךְ קְרֵבִין זֶה בָזֶה\hdot
אָמַר לָהֶן כֻּלָּן בָּאִין לְכַפֵּר עַל טֻמְאַת מִקְדָּשׁ וְקָדָשָׁיו׃}

\halacha{רִבִּי שִׁמְעוֹן בֶּן יְהוּדָה אוֹמֵר מִשְּׁמוֹ שְׂעִירֵי רָאשֵׁי חֳדָשִׁים מְכַפְּרִין עַל הַטָּהוֹר שֶׁאָכַל אֶת הַטָּמֵא\hdot
מוֹסִיף עֲלֵיהֶן שֶׁל רְגָלִים\hdot
שֶׁמְכַפְּרִין עַל הַטָּהוֹר שֶׁאָכַל אֶת הַטָּמֵא\hdot
וְעַל שֶׁאֵין בָּהּ יְדִיעָה לֹא בַתְּחִלָּה וְלֹא בַסּוֹף\hdot
מוֹסִיף עֲלֵיהֶן שֶׁל יוֹם הַכִּפּוּרִים\hdot
שֶׁהֵן מְכַפְּרִין עַל הַטָּהוֹר שֶׁאָכַל אֶת הַטָּמֵא\hdot
וְעַל שֶׁאֵין בָּהּ יְדִיעָה לֹא בַתְּחִלָּה וְלֹא בַסּוֹף\hdot
עַל שֶׁאֵין בָּהּ יְדִיעָה בַתְּחִלָּה\hdot
אֲבָל יֵשׁ בָּהּ יְדִיעָה בַסּוֹף\hdot
אָֽמְרוּ לוֹ (אוֹמֵר הָיָה רִבִּי) מָהוּ שֶׁיִּקָּֽרְבוּ זֶה בָזֶה\hdot
אָמַר לָהֶן\hdot
הֵן\hdot
אָֽמְרוּ לוֹ אִם כֵּן יִהְיוּ שֶׁל יוֹם הַכִּפּוּרִים קְרֵבִים בְּרָאשֵׁי חֳדָשִׁים\hdot
אֲבָל הֵיאַךְ שֶׁל רָאשֵׁי חֳדָשִׁים קְרֵבִים בְּיוֹם הַכִּפּוּרִים\hdot
לְכַפֵּר כַּפָּרָה שֶׁאֵינָהּ שֶׁלָּהֵן\hdot
אָמַר לָהֶן כֻּלָּן בָּאִין לְכַפֵּר עַל טֻמְאַת מִקְדָּשׁ וְקָדָשָׁיו׃}

\halacha{וְעַל זְדוֹן טֻמְאַת מִקְדָּשׁ וְקָדָשָׁיו שָׂעִיר הַנַּעֲשָׂה בִּפְנִים וְיוֹם הַכִּפּוּרִים מְכַפְּרִין\hdot
וְעַל שְׁאַר עֲבֵרוֹת שֶׁבַּתּוֹרָה\hdot
הַקַּלּוֹת וְהַחֲמוּרוֹת\hdot
הַזְּדוֹנוֹת וְהַשְּׁגָגוֹת\hdot
הוֹדַע וְלֹא הוֹדַע\hdot
עֲשֵׂה וְלֹא תַעֲשֶׂה\hdot
כְּרִיתוֹת וּמִיתוֹת בֵּית דִּין\hdot
שָׂעִיר הַמִּשְׁתַּלֵּחַ מְכַפֵּר׃}

\halacha{אֶחָד יִשְׂרָאֵלִים\hdot
וְאֶחָד כֹּהֲנֵים\hdot
וְאֶחָד כֹּהֵן מָשׁוּחַ\hdot
מַה בֵּין יִשְׂרָאֵלִים לַכֹּהֲנִים וּלְכֹהֵן מָשׁוּחַ\hdot
אֶלָּא שֶׁדַּם הַפָּר מְכַפֵּר עַל הַכֹּהֲנִים וְעַל טֻמְאַת מִקְדָּשׁ וְקָדָשָׁיו\hdot
רִבִּי שִׁמְעוֹן אוֹמֵר כְּשֵׁם שֶׁדַּם הַשָּׂעִיר הַנַּעֲשָׁה בִּפְנִים מְכַפֵּר עַל יִשְׂרָאֵל\hdot
כַּךְ דַּם הַפָּר מְכַפֵּר עַל הַכֹּהֲנִים\hdot
כְּשֵׁם שֶׁוִּדּוּיוֹ שֶׁל שָׂעִיר הַמִּשְׁתַּלֵּחַ מְכַפֵּר עַל יִשְׂרָאֵל\hdot
כַּךְ וִדּוּיוֹ שֶׁל פָּר מְכַפֵּר עַל הַכֹּהֲנִים׃}

\perek{יְדִיעוֹת}{הַטֻּמְאָה שְׁתַּיִם שֶׁהֵן אַרְבַּע\hdot
נִטְמָא וְיָדַע\hdot
וְנֶעֶלְמָה מִמֶּנּוּ הַטֻּמְאָה\hdot
וְזָכוּר אֶת הַקֹּדֶשׁ\hdot
נֶעְלַם מִמֶּנּוּ הַקֹּדֶשׁ\hdot
וְזָכוּר אֶת הַטֻּמְאָה\hdot
נֶעֶלְמוּ מִמֶּנּוּ זֶה וְזֶה\hdot
וְאָכַל אֶת הַקֹּדֶשׁ וְלֹא יָדַע\hdot
וּמִשֶּׂאָכַל יָדַע\hdot
הֲרֵי זֶה בְּעוֹלֶה וְיוֹרֵד\hdot
נִטְמָא וְיָדַע\hdot
וְנֶעֶלְמָה מִמֶּנּוּ טֻמְאָה\hdot
וְזָכוּר אֶת הַמִּקְדָּשׁ\hdot
נֶעְלַם מִמֶּנּוּ מִקְדָּשׁ\hdot
וְזָכוּר אֶת הַטֻּמְאָה\hdot
נֶעְלַם מִמֶּנּוּ זֶה וְזֶה\hdot
וְנִכְנַס לַמִּקְדָּשׁ וְלֹא יָדַע\hdot
וּמִשֶּׁיָּצָא יָדַע\hdot
הֲרֵי זֶה בְּעוֹלֶה וְיוֹרֵד׃}

\halacha{אֶחָד הַנִּכְנָס לַעֲזָרָה\hdot
וְאֶחָד הַנִּכְנָס לְתוֹסֶפֶת הָעֲזָרָה\hdot
שֶׁאֵין מוֹסִיפִין עַל הָעִיר וְעַל הָעֲזָרוֹת\hdot
אֶלָּא בְמֶלֶךְ וְנָבִיא\hdot
וּבְאוּרִים וְתֻמִּים\hdot
וּבְסַנְהֶדְרִין שֶׁל שִׁבְעִים וְאֶחָד\hdot
וּבִשְׁתֵּי תוֹדוֹת\hdot
וּבִשִׁיר\hdot
וּבֵית דִּין מְהַלְּכִין\hdot
וּשְׁתֵּי תוֹדוֹת אַחֲרֵיהֶם\hdot
וְכָל יִשְׂרָאֵל אַחֲרֵיהֶם\hdot
הַפְּנִימִית נֶאֱכֶלֶת\hdot
וְהַחִיצוֹנָה נִשְׂרֶפֶת\hdot
וְכָל שֶׁלֹּא נַעֲשָׂה בְּכָל אֵלּוּ\hdot
הַנִּכְנָס לְשָׁם\hdot
אֵין חַיָּיבִין עָלֶיהָ׃}

\halacha{נִטְמָא בָעֲזָרָה וְנֶעֶלְמָה מִמֶּנּוּ טֻמְאָה\hdot
וְזָכוּר אֶת הַמִּקְדָּשׁ\hdot
נֶעְלָם מִמֶּנּוּ מִקְדָּשׁ\hdot
וְזָכוּר הַטֻּמְאָה\hdot
נֶעְלָם מִמֶּנּוּ זֶה וְזֶה\hdot
וְהִשְׁתַּחֲוָה אוֹ שֶׁשָּׁהָא בִּכְדֵי הִשְׁתַּחֲוָאָה\hdot
בָּא לוֹ בָּאֲרֻכָּה חַיָּב\hdot
בַּקְּצָרָה פָּטוּר\hdot
זוֹ הִיא מִצְוַת עֲשֵׂה שֶׁבַּמִּקְדָּשׁ שֶׁאֵין חַיָּבִין עָלֶיהָ׃}

\halacha{וְאֵיזוֹ הִיא מִצְוַת עֲשֵׂה שֶׁבַּנִּדָּה שֶׁחַיָּבִין עָלֶיהָ\hdot
הָיָה מְשַׁמֵּשׁ עִם הַטְּהוֹרָה\hdot
וְאָֽמְרָה לוֹ נִטְמֵאתִי וּפֵירַשׁ מִיָּד חַיָּב\hdot
מִפְּנֵי שֶׁיְּצִיאָתוֹ הֲנָאָה לוֹ כְּבִיאָתוֹ׃}

\halacha{רִבִּי אֱלִיעֶזֶר אוֹמֵר הַשֶּׁרֶץ וְנֶעְלַם מִמֶּנּוּ\hdot
עַל הֶעְלֵם שֶׁרֶץ חַיָּב\hdot
וְאֵינוֹ חַיָּב עַל הֶעְלֵם מִקְדָּשׁ\hdot
רִבִּי עֲקִיבָא אוֹמֵר וְנֶעְלַם מִמֶּנּוּ וְהוּא טָמֵא\hdot
עַל הֶעְלֵם טֻמְאָה חַיָּב\hdot
וְאֵינוֹ חַיָּב עַל הֶעְלֵם מִקְדָּשׁ\hdot
רִבִּי יִשְׁמָעֵאל אוֹמֵר וְנֶעְלַם וְנֶעְלַם שְׁתֵּי פְעָמִים\hdot
לְחַיֵּב עַל הֶעְלֵם טֻמְאָה\hdot
וְעַל הֶעְלֵם מִקְדָּשׁ׃}

\perek{שְׁבוּעוֹת}{שְׁתַּיִם שֶׁהֵן אַרְבַּע\hdot
שְׁבוּעָה שֶׁאוֹכַל וְשֶׁלֹּא אוֹכַל\hdot
שֶׁאָכַלְתִּי וְשֶׁלֹּא אָכַלְתִּי\hdot
שְׁבוּעָה שֶׁלֹּא אוֹכַל\hdot
וְאָכַל כָּל שֶׁהוּא חַיָּב דִּבְרֵי רִבִּי עֲקִיבָא\hdot
אָֽמְרוּ לוֹ לְרִבִּי עֲקִיבָא וְכִי הֵיכָן מָצִינוּ בְּאוֹכֵל כָּל שֶׁהוּא שֶׁהוּא חַיָּב\hdot
שֶׁזֶּה חַיָּב\hdot
אָמַר לָהֶן רִבִּי עֲקִיבָא וְכִי הֵיכָן מָצִינוּ בַּמְּדַבֵּר וּמֵבִיא קָרְבָּן\hdot
שֶׁזֶּה מְדַבֵּר וּמֵבִיא קָרְבָּן\hdot
שְׁבוּעָה שֶׁלֹּא אוֹכַל\hdot
וְאָכַל וְשָׁתָה אֵינוֹ חַיָּב אֶלָּא אֶחָת\hdot
שְׁבוּעָה שֶׁלֹּא אוֹכַל וְשֶׁלֹּא אֶשְׁתֶּה\hdot
וְאָכַל וְשָׁתָה חַיָּב שְׁתַּיִם׃}

\halacha{שְׁבוּעָה שֶׁלֹּא אוֹכַל\hdot
וְאָכַל פַּת חִטִּין\hdot
וּפַת שְׂעוֹרִין\hdot
וּפַת כֻּסְּמִין\hdot
אֵינוֹ חַיָּב אֶלָּא אֶחָת\hdot
שְׁבוּעָה שֶׁלֹּא אוֹכַל פַּת חִטִּין\hdot
וּפַת שְׂעוֹרִין\hdot
וּפַת כֻּסְּמִין וְאָכַל\hdot
חַיָּב עַל כָּל אַחַת וְאֶחָת׃}

\halacha{שְׁבוּעָה שֶׁלֹּא אֶשְׁתֶּה\hdot
וְשָׁתָה מַשְׁקִין הַרְבֶּה\hdot
אֵינוֹ חַיָּב אֶלָּא אֶחָת\hdot
שְׁבוּעָה שֶׁלֹּא אֶשְׁתֶּה יַיִן וְשֶׁמֶן וּדְבָשׁ וְשָׁתָה\hdot
חַיָּב עַל כָּל אַחַת וְאֶחָת׃}

\halacha{שְׁבוּעָה שֶׁלֹּא אוֹכַל\hdot
וְאָכַל אוֹכָלִים שֶׁאֵינָן רְאוּיִן לַאֲכִילָה\hdot
וְשָׁתָה מַשְׁקִין שֶׁאֵינָן רְאוּיִן לִשְׁתִּיָּה\hdot
פָּטוּר\hdot
שְׁבוּעָה שֶׁלֹּא אוֹכַל וְאָכַל נְבֵלוֹת וּטְרֵפוֹת\hdot
שְׁקָצִים וּרְמָשִׂים\hdot
חַיָּב\hdot
רִבִּי שִׁמְעוֹן פּוֹטֵר\hdot
אָמַר קוּנָם אִשְׁתִּי נֶהֱנֵית לִי אִם אָכַלְתִּי הַיּוֹם\hdot
וְהוּא אָכַל נְבֵלוֹת וּטְרֵפוֹת שְׁקָצִים וּרְמָשִׂים\hdot
הֲרֵי אִשְׁתּוֹ אֲסוּרָה׃}

\halacha{אֶחָד דְּבָרִים שֶׁל עַצְמוֹ\hdot
וְאֶחָד דְּבָרִים שֶׁל אֲחֵרִים\hdot
וְאֶחָד דְּבָרִים שֶׁיֵּשׁ בָּהֶן מַמָּשׁ\hdot
וְאֶחָד דְּבָרִים שֶׁאֵין בָּהֶן מַמָּשׁ\hdot
כֵּיצַד\hdot
אָמַר שְׁבוּעָה שֶׁאֶתֵּן לְאִישׁ פְּלוֹנִי\hdot
וְשֶׁלֹּא אֶתֵּן\hdot
שֶׁנָּתַתִּי וְשֶׁלֹּא נָתַתִּי\hdot
שֶׁאִישָׁן וְשֶׁלֹּא אִישָׁן\hdot
שֶׁיָּשַׁנְתִּי וְשֶׁלֹּא יָשַׁנְתִּי\hdot
שֶׁאֶזְרוֹק צְרוֹר לַיָּם\hdot
וְשֶׁלֹּא אֶזְרוֹק\hdot
שֶׁזָּרַקְתִּי וְשֶׁלֹּא זָרַקְתִּי\hdot
רִבִּי יִשְׁמָעֵאל אוֹמֵר אֵינוֹ חַיָּב אֶלָּא עַל הֶעָתִיד לָבֹא\hdot
שֶׁנֶּאֱמַר לְהָרַע אוֹ לְהֵטִיב\hdot
אָמַר לוֹ רִבִּי עֲקִיבָא אִם כֵּן אֵין לִי אֶלָּא דְבָרִים שֶׁיֵּשׁ בָּהֶן הָרָעָה וַהֲטָבָה\hdot
דְּבָרִים שֶׁאֵין בָּהֶן הָרָעָה וַהֲטָבָה מְנַיִן\hdot
אָמַר לוֹ מֵרִבּוּי הַכָּתוּב\hdot
אָמַר לוֹ אִם רִבָּה הַכָּתוּב לְכַךְ\hdot
רִבָּה הַכָּתוּב לְכַךְ׃}

\halacha{נִשְׁבַּע לְבַטֵּל אֶת הַמִּצְוָה וְלֹא בִטֵּל\hdot
פָּטוּר\hdot
לְקַיֵּם (אֶת הַמִּצְוָה) וְלֹא קִיֵּם פָּטוּר\hdot
שֶׁהָיָה בְדִין שֶׁיְּהֵא חַיָּב כְּדִבְרֵי רִבִּי יְהוּדָה בֶן בְּתֵירָא\hdot
אָמַר רִבִּי יְהוּדָה בֶן בְּתֵירָא מָה אִם (שְׁבוּעַת) הָֽרְשׁוּת שֶׁאֵינוֹ מֻשְׁבָּע עָלֶיהָ מֵהַר סִינַי\hdot
הֲרֵי הוּא חַיָּב עָלֶיהָ\hdot
(שְׁבוּעַת) מִצְוָה שֶׁהוּא מֻשְׁבַּע עָלֶיהָ מֵהַר סִינַי\hdot
אֵינוֹ דִין שֶׁיְּהֵא חַיָּב עָלֶיהָ\hdot
אָֽמְרוּ לוֹ לֹא\hdot
אִם אָמַרְתָּ בִּשְׁבוּעַת הָֽרְשׁוּת\hdot
שֶׁכֵּן עָשָׂה בָהּ לָאוּ כַּהֵן\hdot
תֹּאמַר בִּשְׁבוּעַת מִצְוָה\hdot
שֶׁלֹּא עָשָׂה בָהּ לָאוּ כַּהֵן\hdot
שֶׁאִם נִשְׁבַּע לְבַטֵּל וְלֹא בִטֵּל פָּטוּר׃}

\halacha{שְׁבוּעָה שֶׁלֹּא אוֹכַל כִּכָּר זוֹ\hdot
שְׁבוּעָה שֶׁלֹּא אוֹכְלֶנָּה\hdot
(שְׁבוּעָה שֶׁלֹּא אוֹכְלֶנָּה) וַאֲכָלָהּ\hdot
אֵינוֹ חַיָּב אֶלָּא אֶחָת\hdot
זוֹ הִיא שְׁבוּעַת בִּטּוּי\hdot
שֶׁחַיָּבִין עַל זְדוֹנָהּ מַכּוֹת\hdot
וְעַל שִׁגְגָתָהּ קָרְבָּן עוֹלֶה וְיוֹרֵד\hdot
שְׁבוּעַת שָֽׁוְא חַיָּבִין עַל זְדוֹנָהּ מַכּוֹת\hdot
וְעַל שִׁגְגָתָהּ פָּטוּר׃}

\halacha{אֵיזוֹ הִיא שְׁבוּעַת שָֽׁוְא\hdot
נִשְׁבַּע לְשַׁנּוֹת אֶת הַיָּדוּעַ לָאָדָם\hdot
אָמַר עַל הָעַמּוּד שֶׁל אֶבֶן\hdot
שֶׁהוּא שֶׁל זָהָב\hdot
וְעַל הָאִישׁ שֶׁהוּא אִשָּׁה\hdot
וְעַל הָאִשָּׁה שֶׁהִיא אִישׁ\hdot
נִשְׁבַּע עַל דָּבָר שֶׁאֵי אֶפְשָׁר\hdot
(אִם) לֹא רָאִיתִי גָמָל פּוֹרֵחַ בָּאֲוֵיר\hdot
אִם לֹא רָאִיתִי נָחָשׁ כְּקוֹרַת בֵּית הַבָּד\hdot
אָמַר לָעֵדִים בּוֹאוּ וְהָעִידוּנִי\hdot
שְׁבוּעָה שֶׁלֹּא נְעִידָךְ\hdot
נִשְׁבַּע לְבַטֵּל אֶת הַמִּצְוָה\hdot
שֶׁלֹּא לַעֲשׂוֹת סֻכָּה\hdot
וְשֶׁלֹּא לִטּוֹל לוּלָב\hdot
וְשֶׁלֹּא לְהַנִּיחַ תְּפִילִין\hdot
זוֹ הִיה שְׁבוּעַת שָֽׁוְא\hdot
שֶׁחַיָּבִין עַל זְדוֹנָהּ מַכּוֹת\hdot
וְעַל שִׁגְגָתָהּ פָּטוּר׃}

\halacha{שְׁבוּעָה שֶׁאוֹכַל כִּכָּר זוֹ\hdot
שְׁבוּעָה שֶׁלֹּא אוֹכְלֶנָּה\hdot
הָרִאשׁוֹנָה  שְׁבוּעַת בִּטּוּי\hdot
וְהַשְּׁנִיָּה שְׁבוּעַת שָֽׁוְא\hdot
אֲכָלָהּ עָבַר עַל שְׁבוּעַת שָֽׁוְא\hdot
לֹא אֲכָלָהּ עָבַר עַל שְׁבוּעַת בִּטּוּי׃}

\halacha{שְׁבוּעַת בִּטּוּי\hdot
נוֹהֶגֶת בָּאֲנָשִׁים וּבַנָּשִׁים\hdot
(בָּֽרְחוֹקִים וּבַקְּרוֹבִים\hdot)
בַּכְּשֵׁרִין וּבַפְּסוּלִין\hdot
בִּפְנֵי בֵית דִּין וְשֶׁלֹּא בִּפְנֵי בֵית דִּין\hdot
מִפִּי עַצְמוֹ\hdot
וְחַיָּבִין עַל זְדוֹנָהּ מַכּוֹת\hdot
וְעַל שִׁגְגָתָהּ קָרְבָּן עוֹלֶה וְיוֹרֵד׃}

\halacha{שְׁבוּעַת שָֽׁוְא נוֹהֶגֶת בָּאֲנָשִׁים וּבַנָּשִׁים\hdot
בָּֽרְחוֹקִים וּבַקְּרוֹבִים\hdot
בַּכְּשֵׁרִים וּבַפְּסוּלִים\hdot
בִּפְנֵי בֵית דִּין\hdot
וְשֶׁלֹּא בִפְנֵי בֵית דִּין\hdot
וּמִפִּי עַצְמוֹ\hdot
וְחַיָּבִין עַל זְדוֹנָהּ מַכּוֹת\hdot
וְעַל שִׁגְגָתָהּ פָּטוּר\hdot
אַחַת זוֹ אַתַת זוֹ\hdot
הַמֻּשְׁבָּע מִפִּי אַחֵרִים\hdot
חַיָּב\hdot
כֵּיצַד\hdot
אָמַר לֹא אָכַלְתִּי הַיּוֹם\hdot
וְלֹא הִנַּחְתִּי תְּפִלִּין הַיּוֹם\hdot
מַשְׁבִּיעֲךָ אֲנִי וְאָמַר אָמֵן\hdot
חַיָּב׃}

\perek{שְׁבוּעַת}{הָעֵדוּת\hdot
נוֹהֶגֶת בָּאֲנָשִׁים וְלֹא בַנָּשִׁים\hdot
בָּֽרְחוֹקִים וְלֹא בַקְּרוֹבִים\hdot
בַּכְּשֵׁרִים וְלֹא בַפְּסוּלִים\hdot
וְאֵינָהּ נוֹהֶגֶת אלֶָּא בָֽרְאוּיִן לְהָעִיד\hdot
בִּפְנֵי בֵית דִּין וְשֶׁלֹּא בִפְנֵי בֵית דִּין מִפִּי עַצְמוֹ\hdot
וּמִפִּי אֲחֵרִים אֵין חַיָּבִין\hdot
עַד שֶׁיִּכְפְּרוּ בָהֶן בְּבֵית דִּין דִּבְרֵי רִבִּי מֵאִיר\hdot
וַחֲכָמִים אוֹמְרִים בֵּין מִפִּי עַצְמוֹ וּבֵין מִפִּי אֲחֵרִים\hdot
אֵינָן חַיָּבִין\hdot
עַד שֶׁיִּכְפְּרוּ בָהֶן בְּבֵית דִּין׃}

\halacha{וְחַיָּבִין עַל זְדוֹן הַשְּׁבוּעָה\hdot
וְעַל שִׁגְגָתָהּ\hdot
עִם זְדוֹן הָעֵדוּת\hdot
וְאֵינָן חַיָּבִין עַל שִׁגְגָתָהּ\hdot
וּמָה הֵן חַיָּבִין עַל זְדוֹן הַשְּׁבוּעָה\hdot
קָרְבָּן עוֹלֶה וְיוֹרֵד׃}

\halacha{שְׁבוּעַת הָעֵדוּת כֵּיצַד\hdot
אָמַר לִשְׁנַיִם בּוֹאוּ וְהָעִידוּנִי\hdot
שְׁבוּעָה שֶׁאֵין אָנוּ יוֹדְעִין לָךְ עֵדוּת\hdot
אוֹ שֶׁאָֽמְרוּ לוֹ אֵין אָנוּ יוֹדְעִין לָךְ עֵדוּת\hdot
מַשְׁבִּיעַ אֲנִי עֲלֵיכֶם וְאָֽמְרוּ אָמֵן\hdot
הֲרֵי אֵלּוּ חַיָּבִין\hdot
הִשְׁבִּיעַ עֲלֵיהֶן חֲמִשָּׁה פְעָמִים חוּץ לְבֵית דִּין\hdot
וּבָאוּ לְבֵית דִּין וְהוֹדוּ\hdot
פְּטוּרִין\hdot
כָּֽפְרוּ חַיָּבִין עַל כָּל אַחַת וְאֶחָת\hdot
הִשְׁבִּיעַ עֲלֵיהֶן חֲמִשָּׁה פְעָמִים\hdot
בִּפְנֵי בֵית דִּין וְכָֽפְרוּ\hdot
אֵינָן חַיָּבִין אֶלָּא אֶחָת\hdot
אָמַר רִבִּי שִׁמְעוֹן מַה טַּעַם\hdot
הוֹאִיל וְאֵינָן יְכוֹלִין לַחֲזוֹר וּלְהוֹדוֹת׃}

\halacha{כָּֽפְרוּ שְׁנֵיהֶם כְּאֶחָד\hdot
שְׁנֵיהֶן חַיָּבִין\hdot
בְּזֶה אַחַר זֶה\hdot
הָרִאשׁוֹן חַיָּב וְהַשֵּׁנִי פָּטוּר\hdot
כָּפַר אֶחָד וְהוֹדָה אֶחָד\hdot
הַכּוֹפֵר חַיָּב\hdot
הָיוּ שְׁתֵּי כִתֵּי עֵדִים\hdot
כָּֽפְרָה הָרִאשׁוֹנָה וְאַחַר כַּךְ כָּפְרָה הַשְּׁנִיָּה\hdot
שְׁתֵּיהֶן חַיָּבוֹת\hdot
מִפְּנֵי שֶׁהָעֵדוּת יְכוֹלָה לְהִתְקַיֵּם בִּשְׁתֵּיהֶן׃}

\halacha{מַשְׁבִּיעַ אֲנִי אֲלֵיכֶם\hdot
אִם לֹא תָבוֹאוּ וְתָעִידוּנִי\hdot
שֶׁיֵּשׁ לִי בִּיַד פְּלוֹנִי פִּקָּדוֹן\hdot
וּתְשׂוֹמֶת יָד וְגָזֵל וַאֲבֵדָה\hdot
שְׁבוּעָה שֶׁאֵין אָנוּ יוֹדְעִין לָךְ עֵדוּת\hdot
אֵין חַיָּבִין אֶלָּא אֶחָת\hdot
שְׁבוּעָה שֶׁאֵין אָנוּ יוֹדְעִין שֶׁיֵּשׁ לָךְ בִּיַד פְּלוֹנִי פִּקָּדוֹן וּתְשׂוֹמֶת יָד וְגָזֵל וַאֲבֵדָה\hdot
חַיָּבִין עַל כָּל אַחַת וְאֶחָת\hdot
מַשְׁבִּיעַ אֲנִי אֲלֵיכֶם\hdot
אִם לֹא תָבוֹאוּ וְתָעִידוּנִי\hdot
שֶׁיֵּשׁ לִי בִּיַד פְּלוֹנִי פִּקָּדוֹן חִטִּין וּשְׂעוֹרִין וְכֻסְּמִין\hdot
שְׁבוּעָה שֶׁאֵין אָנוּ יוֹדְעִין לָךְ עֵדוּת\hdot
אֵין חַיָּבִין אֶלָּא אֶחָת\hdot
שְׁבוּעָה שֶׁאֵין אָנוּ יוֹדְעִין לָךְ עֵדוּת\hdot
שֶׁיֵּשׁ לָךְ בִּיַד פְּלוֹנִי\hdot
פִּקָּדוֹן חִטִּין וּשְׂעוֹרִין וְכֻסְּמִין\hdot
חַיָּבִין עַל כָּל אַחַת וְאֶחָת׃}

\halacha{מַשְׁבִּיעַ אֲנִי אֲלֵיכֶם\hdot
אִם לֹא תָבוֹאוּ וְתָעִידוּנִי\hdot
שֶׁיֵּשׁ לִי בִּיַד פְּלוֹנִי נֶזֶק וַחֲצִי נֶזֶק\hdot
תַּשְׁלוּמֵי כֶפֶל\hdot
תַּשְׁלוּמֵי אַרְבָּעָה וַחֲמִשָּׁה\hdot
וְשֶׁאָנַס אִישׁ פְּלוֹנִי אֶת בִּתִּי וּפִתָּה אֶת בִּתִּי\hdot
וְשֶׁהִכָּנִי בְּנִי\hdot
וְשֶׁחִבֵּל בִּי חֲבֵרִי\hdot
וְשֶׁהִדְלִיק אֶת גָּדִישִׁי בְּיוֹם הַכִּפּוּרִים\hdot
הֲרֵי אֵלּוּ חַיָּבִין׃}

\halacha{מַשְׁבִּיעַ אֲנִי עֲלֵיכֶם\hdot
אִם לֹא תָבוֹאוּ וְתָעִידוּנִי שֶׁאֲנִי כֹהֵן\hdot
שֶׁאֲנִי לֵוִי\hdot
שֶׁאֵינִי בֶן גְּרוּשָׁה\hdot
שֶׁאֵינִי בֶן חֲלוּצָה\hdot
שֶׁאִישׁ פְּלוֹנִי כֹהֵן\hdot
שֶׁאִישׁ פְּלוֹנִי לֵוִי\hdot
שֶׁאֵינוֹ בֶן גְּרוּשָׁה\hdot
שֶׁאֵינוֹ בֶן חֲלוּצָה\hdot
שֶׁאָנַס אִישׁ פְּלוֹנֵי אֶת בִּתּוֹ\hdot
וּפִתָּה אֶת בִּתּוֹ\hdot
וְשֶׁחִבֵּל בִּי בְנִי\hdot
וְשֶׁחִבֵּל בִּי חֲבֵירִי\hdot
וְשֶׁהִדְלִיק גָּדִישִׁי בְּשַׁבָּת\hdot
הֲרֵי אֵלּוּ פְּטוּרִין׃}

\halacha{מַשְׁבִּיעַ אֲנֵי עֲלֵיכֶם אִם לֹא תָבוֹאוּ וְתָעִידוּנִי\hdot
שֶׁאָמַר אִישׁ פְּלוֹנִי לִתֵּן לִי מָאתַיִם זוּז\hdot
וְלֹא נָתַן לִי\hdot
הֲרֵי אֵלּוּ פְּטוּרִים\hdot
שֶׁאֵין חַיָּבִים אֶלָּא עַל תְּבִיעַת מָמוֹן כַּפִּקָּדוֹן׃}

\halacha{מַשְׁבִּיעַ אֲנִי עֲלֵיכֶם\hdot
כְּשֶּׁתֵּדְּעוּ לִי עֵדוּת שֶׁתָּבוֹאוּ וְתָעִידוּנִי\hdot
הֲרֵי אֵלּוּ פְּטוּרִים\hdot
מִפְּנֵי שֶׁקָּֽדְמָה שְׁבוּעָה לָעֵדוּת׃}

\halacha{עָמַד בְּבֵית הַכְּנֶסֶת וְאָמַר\hdot
מַשְׁבִּיעַ אֲנִי עֲלֵיכֶם\hdot
שֶׁאִם אַתֶּם יוֹדְעִין לִי עֵדוּת\hdot
שֶׁתָּבוֹאוּ וְתָעִידוּנִי\hdot
הֲרֵי אֵלּוּ פְּטוּרִין\hdot
(עַד שֶׁיִּהְיֶה מִתְכַּוֵּין לָהֶם)׃}

\halacha{אָמַר לִשְׁנַיִם מַשְׁבִּיעַ אֲנִי עֲלֵיכֶם אִישׁ פְּלוֹנִי וּפְלוֹנִי שֶׁאִם אַתֶּם יוֹדְעִין לִי עֵדוּת שֶׁתָּבוֹאוּ וְתָעִידוּנִי\hdot
(שְׁבוּעָה שֶׁאֵין אָנוּ יוֹדְעִין לָךְ עֵדוּת) וְהֵם יוֹדְעִין לוֹ עֵדוּת\hdot
עֵד מִפִּי עֵד\hdot
אוֹ שֶׁהָיָה אַחַד מֵהֶן\hdot
קָרוֹב אוֹ פָסוּל\hdot
הֲרֵי אֵלּוּ פְּטוּרִין׃}

\halacha{שָׁלַח בְּיַד עַבְדּוֹ\hdot
אוֹ שֶׁאָמַר לָהֶן הַנִּתְבַּע\hdot
מַשְׁבִּיעַ אֲנִי עֲלֵיכֶם\hdot
שֶׁאִם אַתֶּם יוֹדְעִין לוֹ עֵדוּת\hdot
שֶׁתָּבוֹאוּ וְתָעִידוּהוּ\hdot
הֲרֵי אֵלּוּ פְּטוּרִים\hdot
עַד שֶׁיִּשְׁמְעוּ מִפִּי הַתּוֹבֵעַ׃}

\halacha{מַשְׁבִּיעַ אֲנִי עֲלֵיכֶם\hdot
מְצַוֶּה אֲנִי עֲלֵיכֶם\hdot
אוֹסֶרְכֶם אָנִי\hdot
הֲרֵי אֵלּוּ חַיָּבִין\hdot
בַּשָּׁמַיִם וּבָאָרֶץ הֲרֵי אֵלּוּ פְּטוּרִין\hdot
בְּאָלֶ״ף דָּלֵ״ת\hdot
בְּיוֹ״ד הֵ״י\hdot
בְּשַׁדַּי\hdot
בִּצְבָאוֹת\hdot
בְּחַנּוּן וְרַחוּם\hdot
בְּאֶרֶךְ אַפַּיִם\hdot
בְּרַב חֶסֶד\hdot
וּבְכָל הַכִּנּויִן\hdot
הֲרֵי אֵלּוּ חַיָּבִין\hdot
הַמְּקַלֵּל בְּכֻלָּן חַיָּב\hdot
דִּבְרֵי רִבִּי מֵאִיר\hdot
וַחֲכָמִים פּוֹטְרִין\hdot
הַמְּקַלֵּל אָבִיו וְאִמּוֹ בְּכֻלָּן חַיָּב\hdot
דִּבְרֵי רִבִּי מֵאִיר\hdot
וַחֲכָמִים פּוֹטְרִין\hdot
הַמְּקַלֵּל עַצְמוֹ וַחֲבֵירוֹ בְּכֻלָּן\hdot
עוֹבֵר בְּלֹא תַעֲשֶׁה\hdot
יַכְּכָה יְיָ אֱלֹהִים\hdot
וְכֵן יַכְּכָה אֱלֹהִים זוֹ הִיא אָלָה הַכְּתוּבָה בַתּוֹרָה\hdot
אַל יַכְּךָ\hdot
וִיבָֽרְכֶךָ וְיֵיטִיב לָךְ\hdot
רִבִּי מֵאִיר מְחַיֵּב\hdot
וַחֲכָמִים פּוֹטְרִין׃}

\perek{שְׁבוּעַת}{הַפִּקָּדוֹן\hdot
נוֹהֶגֶת בָּאֲנָשִׁים וּבַנָּשִׁים\hdot
בָּֽרְחוֹקִים וּבַקְּרוֹבִים\hdot
בַּכְּשֵׁרִים וּבַפְּסוּלִין\hdot
בִּפְנֵי בֵית דִּין וְשֶׁלֹּא בִפְנֵי בֵית דֵּין\hdot
מִפִּי עַצְמוֹ\hdot
וּמִפִּי אֲחֵרִים\hdot
אֵינוֹ חַיָּב עַד שֶׁיִּכְפּוֹר (בּוֹ) בְּבֵית דִּין\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים בֵּין מִפִּי עַצְמוֹ בֵּין מִפִּי אֲחֵרִים\hdot
כֵּיוָן שֶׁכָּפַר בּוֹ חַיָּב\hdot
וְחַיָּב עַל זְדוֹן הַשְּׁבוּעָה וְעַל שִׁגְגָתָהּ\hdot
עִם זְדוֹן הַפִּקָּדוֹן\hdot
וְאֵינוֹ חַיָּב עַל שִׁגְגָתָהּ\hdot
וּמַה (הוּא) חַיָּב עַל זְדוֹנָהּ\hdot
אָשָׁם בְּכֶסֶף שְׁקָלִים׃}

\halacha{שְׁבוּעַת הַפִּקָּדוֹן כֵּיצַד\hdot
אָמַר לוֹ תֵּן לִי פִקְדוֹנִי שֶׁיֵּשׁ לִי בְיָדֶךָ\hdot
שְׁבוּעָה שֶׁאֵין לָךְ בְּיָדִי\hdot
אוֹ שֶׁאָמַר לוֹ אֵין לָךְ בְּיָדִי\hdot
מַשְׁבִּיעֲךָ אָנִי וְאָמַר אָמֵן הֲרֵי זֶה חַיָּב\hdot
הִשְׁבִּיעַ עָלָיו חֲמִשָּׁה פְעָמִים\hdot
בֵּין בִּפְנֵי בֵית דִּין וּבֵין שֶׁלֹּא בִפְנֵי בֵית דִּין וְכָפַר\hdot
חַיָּב עַל כָּל אַחַת וְאֶחָת\hdot
אָמַר רִבִּי שִׁמְעוֹן מַה טַּעַם\hdot
מִפְּנֵי שֶׁיָּכוֹל לַחֲזוֹר וּלְהוֹדוֹת׃}

\halacha{הָיוּ חֲמִשָּׁה תוֹבְעִין אוֹתוֹ\hdot
אָֽמְרוּ לוֹ תֵּן לָנוּ פִקָּדוֹן שֶׁיֵּשׁ לָנוּ בְּיָדֶךָ\hdot
שְׁבוּעָה שֶׁאֵין לָכֶם בְּיָדִי\hdot
אֵינוֹ חַיָּב אֶלָּא אֶחָת\hdot
שְׁבוּעָה שֶׁאֵין לָךְ בְּיָדִי\hdot
וְלֹא לָךְ\hdot
וְלֹא לָךְ\hdot
חַיָּב עַל כָּל אַחַת וְאֶחָת\hdot
רִבִּי אֱלִיעֶזֶר אוֹמֵר עַד שֶׁיֹּאמַר שְׁבוּעָה בָּאַחֲרוֹנָה\hdot
רִבְּי שִׁמְעוֹן אוֹמֵר עַד שֶׁיֹּאמַר שְׁבוּעָה לְכָל אֶחָד וְאֶחָד\hdot
תֵּן לִי פִקָּדוֹן וּתְשׂוֹמֶת יָד גָּזֵל וַאֲבֵדָה שֶׁיֵּשׁ לִי בְּיָדֶךָ\hdot
שְׁבוּעָה שֶׁאֵין לָךְ בְּיָדִי\hdot
אֵינוֹ חַיָּב אֶלָּא אֶחָת\hdot
שְׁבוּעָה שֶׁאֵין לָךְ בְּיָדִי פִקָּדוֹן וּתְשׂוֹמֶת יָד גָּזֵל וַאֲבֵדָה\hdot
חַיָּב עַל כָּל אַחַת וְאֶחָת\hdot
תֵּן לִי חִטִּין וּשְׂעוֹרִין וְכֻסְּמִין שֶׁיֵּשׁ לִי בְּיָדֶךָ\hdot
שְׁבוּעָה שֶׁאֵין לָךְ בְּיָדִי\hdot
אֵינוֹ חַיָּב אֶלָּא אֶחָת\hdot
שְׁבוּעָה שֶׁאֵין לָךְ בְּיָדִי חִטִּין וּשְׂעוֹרִין וְכֻסְּמִין\hdot
חַיָּב עַל כָּל אַחַת וְאֶחָת\hdot
רִבִּי מֵאִיר אוֹמֵר אֲפִילוּ אָמַר חִטָּה וּשְׂעוֹרָה וְכֻסֶּמֶת\hdot
חַיָּב עַל כָּל אַחַת וְאֶחָת׃}

\halacha{אָנַסְתָּ וּפִתִּיתָ אֶת בִּתִּי\hdot
וְהוּא אוֹמֵר לֹא אָנַסְתִּי\hdot
וְלֹא פִתִּיתִי\hdot
מַשְׁבִּיעֲךָ אָנִי וְאָמַר אָמֵן\hdot
חַיָּב\hdot
רִבִּי שִׁמְעוֹן פּוֹטֵר\hdot
שֶׁאֵינוֹ מְשַׁלֵּם קְנָס עַל פִּי עַצְמוֹ\hdot
אָֽמְרוּ לוֹ אַף עַל פִּי שֶׁאֵינוֹ מְשַׁלֵּם קְנָס עַל פִּי עַצְמוֹ\hdot
מְשַׁלֵּם בֹּשֶׁת וּפְגָם עַל פִּי עַצְמוֹ׃}

\halacha{גָּנַבְתָּ אֶת שׁוֹרִי\hdot
וְהוּא אוֹמֵר לֹא גָנַבְתִּי\hdot
מַשְׁבִּיעֲךָ אָנִי וְאָמַר אָמֵן\hdot
חַיָּב\hdot
גָּנַבְתִּי אֲבָל לֹא טָבַחְתִּי וְלֹא מָכַרְתִּי\hdot
מַשְׁבִּיעֲךָ אָנִי וְאָמַר אָמֵן פָּטוּר\hdot
הֵמִית שׁוֹרְךָ אֶת שׁוֹרִי\hdot
וְהוּא אוֹמֵר לֹא הֵמִית\hdot
מַשְׁבִּיעֲךָ אָנִי וְאָמַר אָמֵן\hdot
חַיָּב\hdot
הֵמִית שׁוֹרְךָ אֶת עַבְדִּי\hdot
וְהוּא אוֹמֵר לֹא הֵמִית\hdot
מַשְׁבִּיעֲךָ אָנִי וְאָמַר אָמֵן\hdot
פָּטוּר\hdot
אָמַר לוֹ חֲבֵירוֹ חָבַלְתָּ בִּי\hdot
וְעָשִׂיתָ בִּי חַבּוּרָה\hdot
וְהוּא אוֹמֵר לֹא חָבַלְתִּי\hdot
וְלֹא עָשִׂיתִי בְךָ חַבּוּרָה\hdot
מַשְׁבִּיעֲךָ אָנִי וְאָמַר אָמֵן\hdot
חַיָּב\hdot
אָמַר לוֹ עַבְדּוֹ\hdot
הִפַּלְתָּ אֶת שִׁנַּי\hdot
וְסִמִּיתָ אֶת עֵינַי\hdot
וְהוּא אוֹמֵר לֹא הִפַּלְתִּי וְלֹׁא סִמִּיתִי\hdot
מַשְׁבִּיעֲךָ אָנִי וְאָמַר אָמֵן\hdot
פָּטוּר\hdot
זֶה הַכְּלָל כָּל הַמְּשַׁלֵּם עַל פִּי עַצְמוֹ חַיָּב\hdot
וְשֶׁאֵינוֹ מְשַׁלֵּם עַל פִּי עַצְמוֹ פָּטוּר׃}

\perek{שְׁבוּעַת}{הַדַּיָּנִין\hdot
הַטַּעֲנָה שְׁתֵּי כֶסֶף\hdot
וְהַהוֹדָאָה בְּשָׁוֶה פְרוּטָה\hdot
וְאִם אֵין הַהַוֹדָאָה מִמִּין הַטַּעֲנָה\hdot
פָּטוּר\hdot
כֵּיצַד\hdot
שְׁתֵּי כֶסֶף יֵשׁ לִי בְיָדֶךָ\hdot
אֵין לָךְ בְּיָדִי אֶלָּא פְּרוּטָה\hdot
פָּטוּר\hdot
שְׁתֵּי כֶסֶף וּפְרוּטָה לִי בְיָדֶךָ\hdot
אֵין לָךְ בְּיָדִי אֶלָּא פְּרוּטָה\hdot
חַיָּב\hdot
מָנֶה לִי בְיָדֶך\hdot
אֵין לָךְ בְּיָדִי\hdot
פָּטוּר\hdot
מָנֶה לִי בְיָדֶךָ\hdot
אֵין לָךְ בְּיָדִי אֶלָּא חֲמִשִּׁים דִּינָר\hdot
חַיָּב\hdot
מָנֶה לְאַבָּא בְּיָדֶךָ\hdot
אֵין לָךְ בְּיָדִי אֶלָּא חֲמִשִּׁים דִּינָר\hdot
פָּטוּר\hdot
מִפְּנֵי שֶׁהוּא כְּמֵשִׁיב אֲבֵדָה׃}

\halacha{מָנֶה לִי בְיָדֶךָ\hdot
אָמַר לוֹ בִּפְנֵי עֵדִים הֵן\hdot
לְמָחָר אָמַר לוֹ תְּנֵהוּ לִי\hdot
נְתַתִּיו לָךְ\hdot
פָּטוּר\hdot
אֵין לָךְ בְּיָדִי\hdot
חַיָּב\hdot
מָנֶה לִי בְּיָדֶךָ אָמַר לוֹ הֵן\hdot
אַל תִּתְּנֵהוּ לִי אֶלָּא בְּעֵדִים\hdot
לְמָחָר אָמַר לוֹ תְּנֵהוּ לִי\hdot
נְתַתִּיו לָךְ חַיָּב\hdot
מִפְּנֵי שֶׁצָרִיךְ לִתְּנוֹ לוֹ בְּעֵדִים׃}

\halacha{לִטְרָא זָהָב יֵשׁ לִי בְיָדֶךָ\hdot
אֵין לָךְ בְּיָדִי\hdot
אֶלָּא לִטְרָא כֶסֶף\hdot
פָּטוּר\hdot
דִּינַר זָהָב יֵשׁ לִי בְיָדֶךָ\hdot
אֵין לָךְ בְּיָדִי אֶלָּא דִּינַר כֶּסֶף\hdot
וּטְרִיסִין וּפוּנְדִיּוֹן וּפְרוּטָה חַיָּב\hdot
שֶׁהַכֹּל מִין מַטְבֵּעַ אֶחָת\hdot
כּוֹר תְּבוּאָה יֵשׁ לִי בְיָדֶךָ\hdot
אֵין לָךְ בְּיָדִי אֶלָּא לֶתֶךְ קָטְנִית פָּטוּר\hdot
כּוֹר פֵּירוֹת יֵשׁ לִי בְיָדֶךָ\hdot
אֵין לָךְ בְּיָדִי אֶלָּא לֶתֶךְ קָטְנִית\hdot
חַיָּב\hdot
שֶׁהַקָּטְנִית בִּכְלַל פֵּירוֹת\hdot
טַעֲנוֹ חִטִּין וְהוֹדָה לוֹ בַשְּׁעוֹרִים\hdot
פָּטוּר\hdot
וְרַבָּן גַּמְלִיאֵל מְחַיֵּב\hdot
הַטּוֹעֵן לַחֲבֵירוֹ בְּכַדֵּי שֶׁמֶן\hdot
וְהוֹדָה לוֹ בַּקַּנְקַנִּים\hdot
אַדְמוֹן אוֹמֵר הוֹאִיל וְהוֹדָה לוֹ מִקְצַת מִמִּין הַטַּעֲנָה יִשָּׁבַע\hdot
וַחֲכָמִים אוֹמְרִים אֵין הָהוֹדָאָה מִמִּין הַטַּעֲנָה\hdot
אָמַר רַבָּן גַּמְלִיאֵל רוֹאֶה אֲנִי אֶת דִּבְרֵי אַדְמוֹן\hdot
טַעֲנוֹ כֵלִים וְקַרְקָעוֹת\hdot
וְהוֹדָה בַּכֵּלִים\hdot
וְכָפַר בַּקַּרְקָעוֹת\hdot
בַּקַּרְקָעוֹת וְכָפַר בַּכֵּלִים\hdot
פָּטוּר\hdot
הוֹדָה בְּמִקְצַת הַקַּרְקָעוֹת פָּטוּר\hdot
בְּמִקְצַת הַכֵּלִים חַיָּב\hdot
שֶׁהַנְּכָסִים שֶׁאֵין לָהֶן אַחֲרָיוּת\hdot
זוֹקְקִין אֶת הַנְּכָסִים שֶׁיֵּשׁ לָהֶן אַחֲרָיוּת\hdot
לִשָּׁבַע עֲלֵיהֶן׃}

\halacha{אֵין נִשְׁבָּעִין עַל טַעֲנַת חֵרֵשׁ שׁוֹטֶה וְקָטָן\hdot
וְאֵין מַשְׁבִּיעִין אֶת הַקָּטָן\hdot
אֲבָל נִשְׁבָּעִין לַקָּטָן וְלַהֶקְדֵּשׁ׃}

\halacha{אֵלּוּ דְּבָרִים שֶׁאֵין נִשְׁבָּעִין עֲלֵיהֶן\hdot
הָעֲבָדִים\hdot
וְהַשְּׁטָרוֹת\hdot
וְהַקַּרְקָעוֹת וְהַהֶקְדֵּשׁוֹת\hdot
אֵין בָּהֶן תַּשְׁלוּמֵי כֶפֶל\hdot
וְלֹא תַשְׁלוּמֵי אַרְבָּעָה וַחֲמִשָּׁה\hdot
שׁוֹמֵר חִנָּם אֵינוֹ נִשְׁבָּע\hdot
נוֹשֵׂא שָׂכָר אֵינוֹ מִשַׁלֵּם\hdot
רִבִּי שִׁמְעוֹן אוֹמֵר קֳדָשִׁים שֶׁחַיָּב בְּאַחֲרָיוּתָן נִשְׁבָּעִין עֲלֵיהֶן\hdot
וְשֶׁאֵינוֹ חַיָּב בְּאַחֲרָיוּתָן אֵין נִשְׁבָּעִין עֲלֵיהֶן׃}

\halacha{רִבִּי מֵאִיר אוֹמֵר יֵשׁ דְּבָרִים שֶׁהֵן בַּקַּרְקַע וְאֵינָן כַּקַּרְקַע\hdot
וְאֵין חֲכָמִים מוֹדִים לוֹ\hdot
כֵּיצַד עֶשֶׂר גְּפָנִים טְעוּנוֹת מָסַרְתִּי לָךְ\hdot
וְהַלָּה אוֹמֵר אֵינָן אֶלָּא חָמֵשׁ\hdot
רִבִּי מֵאִיר מְחַיֵּב שְׁבוּעָה\hdot
וַחֲכָמִים אוֹמְרִים כָּל הַמְּחֻבָּר לַקַּרְקַע הֲרֵי הוּא כַקַּרְקַע\hdot
אֵין נִשְׁבָּעִין אֶלָּא עַל דָּבָר שֶׁבַּמִּדָּה וְשֶׁבַּמִּשְׁקָל וְשֶׁבַּמִּנְיָן\hdot
כֵּיצַד\hdot
בַּיִת מָּלֵא מָסַרְתִּי לָךְ\hdot
כִּיס מָלֵא מָסַרְתִּי לָךְ\hdot
וְהַלָּה אוֹמֵר אֵינִי יוֹדֵעַ אֶלָּא מַה שֶּׁהִנַּחְתָּ אַתָּה נוֹטֵל\hdot
פָּטוּר\hdot
זֶה אוֹמֵר עַד הַזִּיז\hdot
וְזֶה אוֹמֵר עַד הַחַלּוֹן חַיָּב׃}

\halacha{הַמַּלְוֶה אֶת חֲבֵירוֹ עַל הַמִּשְׁכּוֹן\hdot
וְאָבַד הַמִּשְׁכּוֹן\hdot
אָמַר לוֹ סֶלַע הִלְוִיתִיךָ עָלָיו\hdot
וְשֶׁקֶל הָיָה שָׁוֶה\hdot
וְהַלָּה אוֹמֵר לֹא כִי\hdot
אֶלָּא סֶלַע הִלְוִיתַנִי עָלָיו\hdot
וְסֶלַע הָיָה שָׁוֶה פָּטוּר\hdot
סֶלַע הִלְוִיתִיךָ עָלָיו\hdot
וְשֶׁקֶל הָיָה שָׁוֶה\hdot
וְהַלָּה אוֹמֵר לֹא כִי\hdot
אֶלָּא סֶלַע הִלְוִיתַנִי עָלָיו\hdot
וּשְׁלֹשָׁה דִינָרִים הָיָה שָׁוֶה חַיָּב\hdot
סֶלַע הִלְוִיתַנִי עָלָיו\hdot
וּשְׁתַּיִם הָיָה שָׁוֶה\hdot
וְהַלָּה אוֹמֵר לֹא כִי\hdot
אֶלָּא סֶלַע הִלְוִיתִיךָ עָלָיו\hdot
וְסֶלַע הָיָה שָׁוֶה פָּטוּר\hdot
סֶלַע הִלְוִיתַנִי עָלָיו\hdot
וּשְׁתַּיִם הָיָה שָׁוֶה\hdot
וְהַלָּה אוֹמֵר לֹא כִי\hdot
אֶלָּא סֶלַע הִלְוִיתִיךָ עָלָיו\hdot
וַחֲמִשָּׁה דִינָרִים הָיָה שָׁוֶה\hdot
חַיָּב\hdot
וּמִי נִשְׁבָּע\hdot
מִי שֶׁהַפִּקָּדוֹן אֶצְלוֹ\hdot
שֶׁמֶא יִשָּׁבַע זֶה וְיוֹצִיא הַלָּה אֶת הַפִּקָּדוֹן׃}

\perek{כָּל}{הַנִּשְׁבָּעִין שֶׁבַּתּוֹרָה\hdot
נִשְׁבָּעִין וְלֹא מְשַׁלְּמִין\hdot
וְאֵלּוּ נִשְׁבָּעִין וְנוֹטְלִין\hdot
הַשָּׂכִיר וְהַנִּגְזָל\hdot
וְהַנֶּחְבָּל\hdot
וְשֶׁכְּנֶגְדּוֹ חָשׁוּד עַל הַשְּׁבוּעָה\hdot
וְחַנְוָנִי עַל פִּנְקֵסוֹ\hdot
הַשָּׂכִיר כֵּיצַד\hdot
אָמַר לוֹ תֵּן לִי שְׂכָרִי שֶׁיֵּשׁ לִי בְיָדֶךָ\hdot
הוּא אוֹמֵר נָתַתִּי\hdot
וְהַלָּה אוֹמֵר לֹא נָטַלְתִּי\hdot
הֲרֵי זֶה נִשְׁבַּע וְנוֹטֵל\hdot
רִבִּי יְהוּדָה אוֹמֵר עַד שֶׁתְּהֵא שָׁם מִקְצַת הוֹדָאָה\hdot
כֵּיצַד\hdot
אָמַר לוֹ תֵּן לִי שְׂכָרִי חֲמִשִּׁים דִּינָר שֶׁיֵּשׁ לִי בְיָדֶךָ\hdot
וְהוּא אוֹמֵר הִתְקַבַּלְתָּ דִּינַר זָהָב׃}

\halacha{הַנִּגְזָל כֵּיצַד\hdot
הָיוּ מְעִידִין אוֹתוֹ שֶׁנִּכְנַס לְבֵיתוֹ לְמַשְׁכְּנוֹ שֶׁלֹּא בִרְשׁוּת\hdot
הוּא אוֹמֵר כֶּלִי נָטַלְתָּ\hdot
וְהוּא אוֹמֵר לֹא נָטַלְתִּי (הֲרֵי זֶה) נִשְׁבָּע וְנוֹטֵל\hdot
רִבִּי יְהוּדָה אוֹמֵר עַד שֶׁתְּהֵא שָׁם מִקְצַת הוֹדָאָה\hdot
כֵּיצַד\hdot
אָמַר לוֹ שְׁנֵי כֵלִים נָטַלְתָּ\hdot
וְהוּא אוֹמֵר לֹא נָטַלְתִּי אֶלָּא אֶחָד׃}

\halacha{הַנֶּחְבָּל כֵּיצַד\hdot
הָיוּ מְעִידִין אוֹתוֹ שֶׁנִּכְנַס תַּחַת יָדוֹ שָׁלֵם\hdot
וְיָצָא חָבוּל\hdot
וְאָמַר לוֹ חָבַלְתָּ בִּי וְהוּא אוֹמֵר לֹא חָבַלְתִּי\hdot
הֲרֵי זֶה נִשְׁבָּע וְנוֹטֵל\hdot
רִבִּי יְהוּדָה אוֹמֵר עַד שֶׁתְּהֵא שָׁם מִקְצַת הוֹדָאָה\hdot
כֵּיצַד אָמַר לוֹ חָבַלְתָּ בִּי שְׁתַּיִם\hdot
וְהַלָּה אוֹמֵר לֹא חָבַלְתִּי בָךְ אֶלָּא אֶחָת׃}

\halacha{וְשֶׁכְּנֶגְדּוֹ חָשׁוּד עַל הַשְּׁבוּעָה כֵּיצַד\hdot
אַחַת שְׁבוּעַת הָעֵדוּת וְאַחַת שְׁבוּעַת הַפִּקָּדוֹן\hdot
וַאֲפִילוּ שְׁבוּעַת שָֽׁוְא\hdot
הָיָה אַחַד מֵהֶן מְשַׂחֵק בְּקֻבְיָא וּמַלְוֶה בְרִבִּית\hdot
וּמַפְרִיחַ יוֹנִים\hdot
וְסוֹחֵר שְׁבִיעִית\hdot
שֶׁכְּנֶגְדּוֹ נִשְׁבָּע וְנוֹטֵל\hdot
הָיוּ שְׁנֵיהֶן חֲשׁוּדִין\hdot
חָֽזְרָה שְׁבוּעָה לִמְקוֹמָהּ דִּבְרֵי רִבִּי יוֹסֵי\hdot
רִבִּי מֵאִיר אוֹמֵר יַחֲלוֹקוּ׃}

\halacha{הַחַנְוָנִי עַל פִּנְקֵסוֹ כֵּיצַד\hdot
לֹא שֶׁיֹּאמַר לוֹ כָּתוּב עַל פִּנְקֵסִי שֶׁאַתָּה חַיָּב לִי מָאתַיִם זוּז\hdot
אֶלָּא אָמַר לוֹ תֵּן לִבְנִי סָאתַיִם חִטִּין\hdot
תֵּן לְפוֹעֲלִי בְּסֶלַע מָעוֹת\hdot
הוּא אוֹמֵר נָתַתִּי\hdot
וְהֵם אוֹמְרִים לֹא נָטַלְנוּ\hdot
הוּא נִשְׁבָּע וְנוֹטֵל\hdot
וְהֵם נִשְׁבָּעִין וְנוֹטְלִין\hdot
אָמַר בֶּן נָנָס\hdot
כֵּיצַד אֵלּוּ (וְאֵלּוּ) בָּאִין לִידֵי שְׁבוּעַת שָֽׁוְא אֶלָּא הוּא נוֹטֵל שֶׁלֹּא בִשְׁבוּעָה\hdot
וְהֵם נוֹטְלִין שֶׁלֹּא בִשְׁבוּעָה׃}

\halacha{אָמַר לַחַנְוָנִי\hdot
תֵּן לִי בְּדִינָר פֵּירוֹת\hdot
וְנָתַן לוֹ\hdot
אָמַר לוֹ תֵּן לִי אֶת הַדִּינָר\hdot
אָמַר לוֹ נְתַתִּיו לָךְ\hdot
וְנָתַתּוֹ בְּאָנְפָלִי\hdot
יִשָּׁבַע בַּעַל הַבַּיִת\hdot
נָתַן לוֹ אֶת הַדִּינָר\hdot
אָמַר לוֹ תֵן לִי אֶת הַפֵּירוֹת\hdot
אָמַר לוֹ נְתַתִּים לָךְ\hdot
וְהוֹלָכַתָּן לְתוֹךְ בֵּיתֶךָ\hdot
יִשָּׁבַע חַנְוָנִי\hdot
רִבִּי יְהוּדָה אוֹמֵר כָּל שֶׁהַפֵּירוֹת בְּיָדוֹ\hdot
יָדוֹ עַל הָעֶלְיוֹנָה\hdot
אָמַר לַשֻּׁלְחָנִי\hdot
תֵּן לִי בְּדִינָר מָעוֹת\hdot
וְנָתַן לוֹ\hdot
אָמַר לוֹ\hdot
תֵּן לִי אֶת הַדִּינָר\hdot
אָמַר לוֹ נְתַתִּיו לָךְ וְנָתַתּוֹ בְּאָנְפָלִי\hdot
יִשָּׁבַע בַּעַל הַבַּיִת\hdot
נָתַן לוֹ אֶת הַדִּינָר\hdot
אָמַר לוֹ תֵּן לִי אֶת הַמָּעוֹת\hdot
אָמַר לוֹ נְתַתִּים לָךְ\hdot
וְהִשְׁלַכְתָּם לְתוֹךְ כִּיסָךְ\hdot
יִשָּׁבַע שֻׁלְחָנִי\hdot
רִבִּי יְהוּדָה אוֹמֵר אֵין דֶּרֶךְ שֻׁלְחָנִי לִתֵּן אִיסָר\hdot
עַד שֶׁיּטּוֹל דִּינָרוֹ׃}

\halacha{כְּשֵׁם שֶׁאָֽמְרוּ הַפּוֹגֶמֶת כְּתוּבָתָהּ לֹא תִפָּרַע אֶלָּא בִשְׁבוּעָה\hdot
וְעֵד אֶחָד מְעִידָהּ שֶׁהִיא פְרוּעָה\hdot
לֹא תִפָּרַע אֶלָּא בִשְׁבוּעָה\hdot
מִנְּכָסִים מְשֻׁעְבָּדִים וּמִנִּכְסֵי יְתוֹמִים\hdot
לֹא תִפָּרַע אֶלָּא בִשְׁבוּעָה\hdot
וְהַנִּפְרַעַת שֶׁלֹּא בְפָנָיו לֹא תִפָּרַע אֶלָּא בִשְׁבוּעָה\hdot
וְכֵן הַיְּתוֹמִים לֹא יִפָּֽרְעוּ אֶלָּא בִשְׁבוּעָה\hdot
שְׁבוּעָה שֶׁלֹּא פְקָדָנוּ אַבָּא\hdot
וְשֶׁלֹּא אָמַר לָנוּ אַבָּא\hdot
וְשֶׁלֹּא מָצִינוּ בֵּין שְׁטָרוֹתָיו שֶׁל אַבָּא\hdot
שֶׁשְּׁטָר זֶה פָרוּעַ\hdot
רִבִּי יוֹחָנָן בֶּן בְּרוֹקָא אוֹמֵר אֲפִילוּ נוֹלַד הַבֵּן לְאַחַר מִיתַת הָאָב\hdot
הֲרֵי זֶה נִשְׁבָּע וְנוֹטֵל\hdot
אָמַר רִבִּי שִׁמְעוֹן בֶּן גַּמְלִיאֵל אִם יֵשׁ עֵדִים שֶׁאָמַר הָאָב בְּשַׁעַת מִיתָתוֹ\hdot
שְׁטָר זֶה אֵינוֹ פָרוּעַ\hdot
הוּא נוֹטֵל שֶׁלֹּא בִשְׁבוּעָה׃}

\halacha{וְאֵלּוּ נִשְׁבָּעִין שֶׁלֹּא בְטַעֲנָה\hdot
הַשּׁוּתָפִין\hdot
הָאֲרִיסִין\hdot
וְהָאַפּוֹטְרוֹפִין\hdot
וְהָאִשָּׁה הַנּוֹשֵׂאת וְנוֹתֶנֶת בְּתוֹךְ הַבַּיִת\hdot
וּבֶן הַבַּיִת\hdot
אָמַר לוֹ מָה אַתָּה טוֹעֲנֵנִי\hdot
רְצוֹנִי שֶׁתִּשָּׁבַע לִי חַיָּב\hdot
חָֽלְקוּ הַשּׁוּתָפִין וְהָאֲרִיסִין\hdot
אֵינוֹ יָכוֹל לְהַשְׁבִּיעוֹ\hdot
נִתְגַּלְגְּלָה לוֹ שְׁבוּעָה מִמָּקוֹם אַחֵר\hdot
מְגַלְגְּלִין עָלָיו אֶת הַכֹּל\hdot
וְהַשְּׁבִיעִית מְשַׁמֶּטֶת אֶת הַשְּׁבוּעָה׃}

\perek{אַרְבָּעָה}{שׁוֹמְרִים הֵם\hdot
שׁוֹמֵר חִנָּם\hdot
וְהַשּׁוֹאֵל\hdot
נוֹשֵׂא שָׂכָר\hdot
וְהַשׂוֹכֵר\hdot
שׁוֹמֵר חִנָּם נִשְׁבָּע עַל הַכֹּל\hdot
וְהַשּׁוֹאֵל מְשַׁלֵּם אֶת הַכֹּל\hdot
נוֹשֵׂא שָׂכָר וְהַשּׂוֹכֵר\hdot
נִשְׁבָּעִין עַל הַשְּׁבוּרָה\hdot
וְעַל הַשְּׁבוּיָה\hdot
וְעַל הַמֵּתָה\hdot
וּמְשַׁלְּמִין אֶת הָאֲבֵידָה וְאֶת הַגְּנֵיבָה׃}

\halacha{אָמַר לַשּׁוֹמֵר חִנָּם הֵיכָן שׁוֹרִי\hdot
אָמַר לוֹ מֵת\hdot
וְהוּא שֶׁנִּשְׁבַּר אוֹ נִשְׁבָּה אוֹ נִגְנַב אוֹ נֶאֱבַד\hdot
נִשְׁבַּר\hdot
וְהוּא שֶׁמֵּת אוֹ נִשְׁבָּה אוֹ נִגְנַב אוֹ נֶאֱבַד\hdot
נִשְׁבָּה\hdot
וְהוּא שֶׁמֵּת אוֹ נִשְׁבַּר אוֹ נִגְנַב אוֹ נֶאֱבַד\hdot
נִגְנַב\hdot
וְהוּא שֶׁמֵּת אוֹ נִשְׁבַּר אוֹ נִשְׁבָּה אוֹ נֶאֱבַד\hdot
נֶאֱבַד\hdot
וְהוּא שֶׁמֵּת אוֹ נִשְׁבַּר אוֹ נִשְׁבָּה אוֹ נִגְנַב\hdot
מַשְׁבִּיעֲךָ אָנִי וְאָמַר אָמֵן\hdot
פָּטוּר׃}
