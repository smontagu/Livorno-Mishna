\tractatehead{מסכת זבחים}{zebahim}

\chead{יום יח}

\perek{כָּל}{הַזְּבָחִים שֶׁנִּזְבְּחוּ שֶׁלֹּא לִשְׁמָן כְּשֵׁרִים\hdot
אֶלָּא שֶׁלֹּא עָלוּ לַבְּעָלִים לְשֵׁם חוֹבָה\hdot
חוּץ מִן הַפֶּסַח וּמִן הַחַטָּאת\hdot
הַפֶּסַח בִּזְמַנּוֹ\hdot
וְהַחַטָּאת בְּכָל זְמָן\hdot
רִבִּי אֱלִיעֶזֶר אוֹמֵר אַף הָאָשָׁם\hdot
הַפֶּסַח בִּזְמַנּוֹ\hdot
וְהַחַטָּאת וְהָאָשָׁם בְּכָל זְמָן\hdot
אָמַר רִבִּי אֱלִיעֶזֶר הַחַטָּאת בָּאָה עַל חֵטְא\hdot
וְהָאָשָׁם בָּא עַל חֵטְא\hdot
מַה חַטָּאת פְּסוּלָה שֶׁלֹּא לִשְׁמָהּ\hdot
אַף הָאָשָׁם פָּסוּל שֶׁלֹּא לִשְׁמוֹ׃}

\halacha{יוֹסֵי בֶּן חוֹנִי אוֹמֵר הַנִּשְׁחָטִים לְשֵׁם פֶּסַח וּלְשֵׁם חַטָּאת פְּסוּלִין\hdot
שִׁמְעוֹן אֲחִי עֲזַרְיָה אוֹמֵר שְׁחָטָן לְשֵׁם גָּבוֹהַּ מֵהֶם כְּשֵׁרִין\hdot
לְשֵׁם נָמוּךְ מֵהֶם פְּסוּלִין\hdot
כֵּיצַד קָדְשֵׁי קֳדָשִׁים שֶׁשְּׁחָטָן לְשֵׁם קֳדָשִׁים קַלִּים\hdot
פּסוּלִין\hdot
קֳדָשִׁים קַלִּים שֶׁשְּׁחָטָן לְשֵׁם קָדְשֵׁי קֳדָשִׁים\hdot
כְּשֵׁרִין\hdot
הַבְּכוֹר וְהַמַּעֲשֵׂר שֶׁשְּׁחָטָן לְשֵׁם שְׁלָמִים כְּשֵׁרִין\hdot
וּשְׁלָמִים שֶׁשְּׁחָטָן לְשֵׁם בְּכוֹר וּלְשֵׁם מַעֲשֵׂר פְּסוּלִין׃}

\halacha{הַפֶּסַח שֶׁשְּׁחָטוֹ בְּשַׁחְרִית בְּאַרְבָּעָה עָשָׂר שֶׁלֹּא לִשְׁמוֹ\hdot
רִבִּי יְהוֹשֻׁעַ מַכְשִׁיר כְּאִלּוּ נִשְׁחַט בִּשְׁלֹשָׁה עָשָׂר\hdot
בֶּן בְּתֵירָא פּוֹסֵל כְּאִלּוּ נִשְׁחַט בֵּין הָאַרְבָּעִים\hdot
אָמַר שִׁמְעוֹן בֶּן עֲזָאי מְקֻבָּל אֲנִי מִפִּי שִׁבְעִים וּשְׁנַיִם זְקֵנִים\hdot
בְּיוֹם שֶׁהוֹשִׁיבוּ רִבִּי אֶלְעָזָר בֶּן עֲזַרְיָה בִּישִׁיבָה שֶׁכָּל הַזְּבָחִים הַנֶּאֱכָלִים שֶׁנִּזְבְּחוּ שֶׁלֹּא לִשְׁמָן כְּשֵׁרִין\hdot
אֶלָּא שֶׁלֹּא עָלוּ לַבְּעָלִים לְשֵׁם חוֹבָה\hdot
חוּץ מִן הַפֶּסַח וּמִן הַחַטָּאת\hdot
וְלֹא הוֹסִיף בֶּן עֲזָאי אֶלָּא הָעוֹלָה\hdot
וְלֹא הוֹדוּ לוֹ חֲכָמִים׃}

\halacha{הַפֶּסַח וְהַחַטָּאת שֶׁשְּׁחָטָן שֶׁלֹּא לִשְׁמָן\hdot
קִבֵּל וְהָלַךְ וְזָרַק שֶׁלֹּא לִשְׁמָן\hdot
אוֹ לִשְׁמָן וְשֶׁלֹּא לִשְׁמָן\hdot
אוֹ שֶׁלֹּא לִשְׁמָן וְלִשְׁמָן\hdot
פְּסוּלִין\hdot
כֵּיצַד לִשְׁמָן וְשֶׁלֹּא לִשְׁמָן\hdot
לְשֵׁם פֶּסַח וּלְשֵׁם שְׁלָמִים\hdot
שֶׁלֹּא לִשְׁמָן וְלִשְׁמָן\hdot
לְשֵׁם שְׁלָמִים וּלְשֵׁם פֶּסַח\hdot
שֶׁהַזֶּבַח נִפְסָל בְּאַרְבָּעָה דְבָרִים\hdot
בִּשְׁחִיטָה\hdot
וּבְקִבּוּל\hdot
וּבְהִלּוּךְ\hdot
וּבִזְרִיקָה\hdot
רִבִּי שִׁמְעוֹן מַכְשִׁיר בְּהִלּוּךְ\hdot
שֶׁהָיָה רִבִּי שִׁמְעוֹן אוֹמֵר אֵי אֶפְשָׁר שֶׁלֹּא בִשְׁחִיטָה\hdot
וְשֶׁלֹּא בְקַבָּלָה\hdot
וְשֶׁלֹּא בִזְרִיקָה\hdot
אֲבָל אֶפְשָׁר שֶׁלֹּא בְהִלּוּךְ\hdot
שֶׁשּׁוֹחֵט בְּצַד הַמִּזְבֵּחַ וְזוֹרֵק\hdot
רִבִּי אֱלִיעֶזֶר אוֹמֵר הַמְּהַלֵּךְ בְּמָקוֹם שֶׁהוּא צָרִיךְ לְהַלֵּךְ הַמַּחֲשָׁבָה פוֹסֶלֶת\hdot
וּבִמְקוֹם שֶׁאֵינוֹ צָרְיךְ לְהַלֵּךְ\hdot
אֵין הַמַּחֲשָׁבָה פוֹסֶלֶת׃}

\perek{כָּל}{הַזְּבָחִים שֶׁקִּבֵּל דָּמָן זָר\hdot
אוֹנֵן טְבוּל יוֹם\hdot
מְחֻסַּר בְּגָדִים\hdot
מְחֻסַּר כִּפּוּרִים\hdot
שֶׁלֹּא רָחַץ יָדַיִם וְרַגְלַיִם\hdot
עָרֵל\hdot
טָמֵא\hdot
יוֹשֵׁב\hdot
עוֹמֵד עַל גַּבֵּי כֵלִים\hdot
עַל גּבֵּי בְהֵמָה\hdot
עַל גַּבֵּי חֲבֵרוֹ פָּסַל\hdot
קִבֵּל בַּשְּׂמֹאל פָּסַל\hdot
רִבִּי שִׁמְעוֹן מַכְשִׁיר\hdot
נִשְׁפַּךְ עַל הָרִצְפָה וַאֲסָפוֹ פָּסוּל\hdot
נְתָנוֹ עַל גַּבֵּי הַכֶּבֶשׁ שֶׁלֹּא כְנֶגֶד הַיְּסוֹד\hdot
נָתַן אֶת הַנִּתָּנִין לְמַטָּן לְמַעְלָן\hdot
וְאֶת הַנִּתָּנִין לְמַעְלָן לְמַטָּן\hdot
אֶת הַנִּתָּנִים בִּפְנִים בַּחוץ\hdot
וְאֶת הַנִּתָּנִים בַּחוּץ בִּפְנִים\hdot
פָּסוּל וְאֵין בּוֹ כָרֵת׃}

\halacha{הַשּׁוֹחֵט אֶת הַזֶּבַח לִזְרוֹק דָּמוֹ בַחוּץ\hdot
לְהַקְטִיר אֶת אֵמוּרָיו בַּחוּץ\hdot
אוֹ מִקְצַת אֵמוּרָיו בַּחוּץ\hdot
לֶאֱכוֹל בְּשָׂרוֹ בַחוּץ\hdot
אוֹ כַּזַּיִת מִבְּשָׂרוֹ בַחוּץ\hdot
אוֹ לֶאֱכוֹל כַּזַּיִת מֵעוֹר הָאַלְיָה בַחוּץ\hdot
פָּסוּל וְאֵין בּוֹ כָרֵת\hdot
לִזְרוֹק דָּמוֹ לְמָחָר\hdot
אוֹ מִקְצַת דָּמוֹ לְמָחָר\hdot
לְהַקְטִיר אֵמוּרָיו לְמָחָר\hdot
אוֹ מִקְצַת אֵמוּרָיו לְמָחָר\hdot
לֶאֱכוֹל בְּשָׂרוֹ לְמָחָר\hdot
אוֹ כַּזַּיִת מִבְּשָׂרוֹ לְמָחָר\hdot
אוֹ לֶאֱכוֹל כַּזַּיִת מֵעוֹר הָאַלְיָה לְמָחָר\hdot
פִּגּוּל וְחַיָּיבִין עָלָיו כָּרֵת׃}

\halacha{זֶה הַכְּלָל\hdot
כָּל הַשּׁוֹחֵט וְהַמְּקַבֵּל וְהַמְּהַלֵּךְ וְהַזּוֹרֵק\hdot
לֶאֱכוֹל דָּבָר שֶׁדַּרְכּוֹ לֶאֱכוֹל\hdot
לְהַקְטִיר דָּבָר שֶׁדַּרְכּוֹ לְהַקְטִיר\hdot
חוּץ לִמְקוֹמוֹ\hdot
פָּסוּל וְאֵין בּוֹ כָרֵת\hdot
חוּץ לִזְמַנּוֹ פִּגּוּל וְחַיָּבִין עָלָיו כָּרֵת\hdot
וּבִלְבָד שֶׁיִּקְרַב הַמַּתִּיר כְּמִצְוָתוֹ׃}

\halacha{כֵּיצַד קָרַב הַמַּתִּיר כְּמִצְוָתוֹ\hdot
שָׁחַט בִּשְׁתִּיקָה\hdot
קִבֵּל וְהָלַךְ וְזָרַק חוּץ לִזְמַנּוֹ\hdot
אוֹ שֶׁשָּׁחַט חוּץ לִזְמַנּוֹ\hdot
קִבֵּל וְהָלַךְ וְזָרַק בִּשְׁתִּיקָה\hdot
אוֹ שֶׁשָּׁחַט וְקִבֵּל וְהָלַךְ וְזָרַק חוּץ לִזְמַנּוֹ\hdot
זֶה הוּא שֶׁקָּרַב הַמַּתִּיר כְּמִצְוָתוֹ\hdot
כֵּיצַד לֹא קָרַב הַמַּתִּיר כְּמִצְוָתוֹ\hdot
שָׁחַט חוּץ לִמְקוֹמוֹ\hdot
קִבֵּל וְהָלַךְ וְזָרַק חוּץ לִזְמַנּוֹ\hdot
אוֹ שֶׁשָּׁחַט חוּץ לִזְמַנּוֹ\hdot
קִבֵּל וְהָלַךְ וְזָרַק חוּץ  לִמְקוֹמוֹ\hdot
אוֹ שֶׁשָּׁחַט וְקִבֵּל וְזָרַק וְהָלַךְ חוּץ לִמְקוֹמוֹ\hdot
הַפֶּסַח וְהַחַטָּאת שֶׁשְּׁחָטָן שֶׁלֹּא לִשְׁמָן\hdot
קִבֵּל וְהָלַךְ וְזָרַק חוּץ לִזְמַנּוֹ\hdot
אוֹ שֶׁשָּׁחַט חוּץ לִזְמַנּוֹ\hdot
קִבֵּל וְהָלַךְ וְזָרַק שֶׁלֹּא לִשְׁמָן\hdot
אוֹ שֶׁשָּׁחַט קִבֵּל וְהָלַךְ וְזָרַק שֶׁלֹּא לִשְׁמָן\hdot
זֶה הוּא שֶׁלֹּא קָרַב הַמַּתִּיר כְּמִצְוָתוֹ׃}

\halacha{לֶאֱכוֹל כַּזַּיִת בַּחוּץ וְכַזַּיִת לְמָחָר\hdot
כַּזַּיִת לְמָחָר וְכַזַּיִת בַּחוּץ\hdot
כַחֲצִי זַיִת בַּחוּץ וְכַחֲצִי זַיִת לְמָחָר\hdot
כַּחֲצִי זַיִת לְמָחָר וְכַחֲצִי זַיִת בַּחוּץ פָּסוּל וְאֵין בּוֹ כָרֵת\hdot
אָמַר רִבִּי יְהוּדָה זֶה הַכְּלָל אִם מַחֲשֶׁבֶת הַזְּמָן קָֽדְמָה לְמַחֲשֶׁבֶת הַמָּקוֹם\hdot
פִּגּוּל וְחַיָּבִין עָלָיו כָּרֵת\hdot
וְאִם מַחֲשֶׁבֶת הַמָּקוֹם קָֽדְמָה לְמַחֲשֶׁבֶת הַזְּמָן\hdot
פָּסוּל וְאֵין בּוֹ כָרֵת\hdot
וַחֲכָמִים אוֹמְרִים זֶה וְזֶה פָּסוּל וְאֵין בּוֹ כָרֵת\hdot
לֶאֱכוֹל כַּחֲצִי זַיִת וּלְהַקְטִיר כַּחֲצִי זַיִת כָּשֵׁר\hdot
שֶׁאֵין אֲכִילָה וְהַקְטָרָה מִצְטָֽרְפִין׃}

\perek{כָּל}{הַפְּסוּלִין שֶׁשָׁחֲטוּ\hdot
שְׁחִיטָתָן כְּשֵׁרָה\hdot
שֶׁהַשְּׁחִיטָה כְּשֵׁרָה בַּנַּשִׁים וּבַעֲבָדִים וּבַטְּמֵאִים אֲפִילוּ בְּקָדְשֵׁ קֳדָשִׁים\hdot
וּבִלְבַד שֶׁלֹּא יִהְיוּ טְמֵאִים נוֹגְעִים בַּבָּשָׂר\hdot
לְפִיכַךְ הֵם פּוֹסְלִים בְּמַחֲשָׁבָה\hdot
וְכֻלָּן שֶׁקִּבְּלוּ אֶת הַדָּם חוּץ לִזְמַנּוֹ\hdot
וְחוּץ לִמְקוֹמוֹ\hdot
אִם יֵשׁ דַּם הַנֶּפֶשׁ\hdot
יַחֲזוֹר הַכָּשֵׁר וִיקַבֵּל׃}

\halacha{קִבֵּל הַכָּשֵׁר וְנָתַן לַפָּסוּל\hdot
יַחֲזִיר לַכָּשֵׁר\hdot
קִבֵּל בִּימִינוֹ וְנָתַן לִשְׂמֹאלוֹ\hdot
יַחֲזִיר לִימִינוֹ\hdot
קִבֵּל בִּכְלִי קֹדֶשׁ וְנָתַן בִּכְלִי חוֹל\hdot
יַחֲזִיר לִכְלִי קֹדֶשׁ\hdot
נִשְׁפַּךְ מִן הַכֶּלִי עַל הָרִצְפָה וַאֲסָפוֹ\hdot
כָּשֵׁר\hdot
נְתָנוֹ עַל גַּבֵּי הַכֶּבֶשׁ שֶׁלֹּא כְנֶגֶד הַיְּסוֹד\hdot
נָתַן אֶת הַנִּתָּנִין לְמַטָּה לְמַעְלָה\hdot
וְאֶת הַנִּתָּנִן לְמַעְלָה לְמַטָּה\hdot
אֶת הַנִּתָּנִין בִּפְנִים בַּחוּץ\hdot
וְאֶת הַנִּתָּנִין בַּחוּץ בִּפְנִים\hdot
אִם יֵשׁ דַּם הַנֶּפֶשׁ\hdot
יַחֲזוֹר הַכָּשֵׁר וִיקַבֵּל׃}

\halacha{הַשּׁוֹחֵט אֶת הַזֶּבַח\hdot
לֶאֱכוֹל דָּבָר שֶׁאֵין דַּרְכּוֹ לֶאֱכוֹל\hdot
וּלְהַקְטִיר דָּבָר שֶׁאֵין דַּרְכּוֹ לְהַקְטִיר\hdot
כָּשֵׁר\hdot
רִבִּי אֱלִיעֶזֶר פּוֹסֵל\hdot
לֶאֱכוֹל דָּבָר שֶׁדַּרְכּוֹ לֶאֱכוֹל\hdot
וּלְהַקְטִיר דָּבָר שֶׁדַּרְכּוֹ לְהַקְטִיר\hdot
פָּחוּת מִכַּזַּיִת כָּשֵׁר\hdot
לֶאֱכוֹל כַּחֲצִי זַיִּת\hdot
וּלְהַקְטִיר כַּחֲצִי זַיִת כָּשֵׁר\hdot
שֶׁאֵין אֲכִילָה וְהַקְטָרָה מִצְטָֽרְפִין׃}

\halacha{הַשּׁוֹחֵט אֶת הַזֶּבַח לֶאֱכוֹל כַּזַּיִת מִן הָעוֹר\hdot
מִן הָרֹטֶב\hdot
מִן הַקִּפָּה\hdot
מִן הָאָלָל\hdot
מִן הָעֲצָמוֹת\hdot
מִן הַגִּידִים\hdot
מִן הַטְּלָפַיִם\hdot
מִן הַקְּרָנַיִם\hdot
חוּץ לִזְמַנּוֹ\hdot
אוֹ חוּץ לִמְקוֹמוֹ כָּשֵׁר\hdot
וְאֵין חַיָּבִין עֲלֵיהֶם\hdot
מִשּׁוּם פִּגּוּל וְנוֹתָר וְטָמֵא׃}

\halacha{הַשּׁוֹחֵט אֶת הַמֻּקְדָּשִׁין\hdot
לֶאֱכוֹל שָׁלִיל אוֹ שִׁלְיָא בַחוּץ\hdot
לֹא פִגֵּל\hdot
הַמּוֹלֵק תּוֹרִים בִּפְנִים\hdot
לֶאֱכוֹל בֵּיצֵיהֶם בַּחוּץ\hdot
לֹא פִגֵּל\hdot
חֲלֵב הַמֻּקְדָּשִׁין וּבֵיצֵי תּוֹרִים\hdot
אֵין חַיָּבִין עֲלֵיהֶן מִשּׁוּם פִּגּוּל וְנוֹתָר וְטָמֵא׃}

\halacha{שְׁחָטוֹ עַל מְנַת לְהַנִּיחַ אֶת דָּמוֹ וְאֶת אֵמוּרָיו לְמָחָר\hdot
אוֹ לְהוֹצִיאָן לַחוּץ\hdot
רִבִּי יְהוּדָה פוֹסֵל\hdot
וַחֲכָמִים מַכְשִׁירִין\hdot
שְׁחָטוֹ עַל מְנַת לִתְּנוֹ עַל גַּבֵּי הַכֶּבֶשׁ שֶׁלֹּא כְנֶגֶד הַיְּסוֹד\hdot
לִתֵּן אֶת הַנִּתָּנִין לְמַטָּן לְמַעְלָן\hdot
וְאֶת הַנִּתָּנִין לְמַעְלָן לְמַטָּן\hdot
וְאֶת הַנִּתָּנִין בִּפְנִים בַּחוּץ\hdot
וְאֶת הַנִּתָּנִין בַּחוּץ בִּפְנִים\hdot
שֶׁיֹּאכְלוּהוּ טְמֵאִים\hdot
שֶׁיַּקְרִיבוּהוּ טְמֵאִים\hdot
שֶׁיֹּאכְלוּהוּ עֲרֵלִים\hdot
שֶׁיַּקְרִיבוּהוּ עֲרֵלִים\hdot
לְשַׁבֵּר עַצְמוֹת הַפֶּסַח\hdot
וְלֶאֱכוֹל מִמֶּנּוּ נָא\hdot
לְעָרֵב דָּמוֹ בְּדַם פְּסוּלִין כָּשֵׁר\hdot
שֶׁאֵין הַמַּחֲשָׁבָה פוֹסֶלֶת\hdot
אֶלָּא חוּץ לִזְמַנּוֹ וְחוּץ לִמְקוֹמוֹ\hdot
וְהַפֶּסַח וְהַחַטָּאת שֶׁלֹּא לִשְׁמָן׃}

\perek{בֵּית}{שַׁמָּאי אוֹמְרִים כָּל הַנִּתָּנִין עַל מִזְבֵּחַ הַחִיצוֹן\hdot
שֶׁאִם נְתָנָן מַתָּנָה אַחַת כִּפֵּר\hdot
וּבְחַטָּאת שְׁתֵּי מַתָּנוֹת\hdot
וּבֵית הִלֵּל אוֹמְרִים אַף חַטָּאת שֶׁנִּתְּנָה מַתָּנָה אַחַת כִּפֵּר\hdot
לְפִיכַךְ אִם נָתַן הָרִאשׁוֹנָה כְּתִקּוּנָהּ\hdot
וְאֶת הַשְּׁנִיָּה חוּץ לִזְמַנָּהּ כִּפֵּר\hdot
נָתַן אֶת הָרִאשׁוֹנָה חוּץ לִזְמַנָּהּ\hdot
וְאֶת הַשְּׁנִיָּה חוּץ לִמְקוֹמָהּ\hdot
פּגּוּל וְחַיָּבִין עָלָיו כָּרֵת׃}

\halacha{כָּל הַנִּתָּנִין עַל מִזְבֵּחַ הַפְּנִימִי\hdot
שֶׁאִם חִסֵּר אַחַת מִן הַמַּתָּנוֹת לֹא כִפֵּר\hdot
לְפִיכַךְ אִם נָתַן כֻּלָּן כְּתִקּוּנָן וְאַחַת שֶׁלֹּא כְתִקּוּנָהּ\hdot
פָּסוּל וְאֵין בּוֹ כָּרֵת׃}

\halacha{אֵלּוּ דְבָרִים שֶׁאֵין חַיָּבִין עֲלֵיהֶם מִשּׁוּם פִּגּוּל\hdot
הַקֹּמֶץ\hdot
וְהַלְּבוֹנָה\hdot
וְהַקְּטֹרֶת\hdot
וּמִנְחַת כֹּהֲנִים\hdot
וּמִנְחַת כֹּהֵן מָשִׁיחַ\hdot
(וּמִנְחַת נְסָכִים) וְהַדָּם\hdot
וְהַנְּסָכִים הַבָּאִים בִּפְנֵי עַצְמָן\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים אַף הַבָּאִים עִם הַבְּהֵמָה\hdot
לוֹג שֶׁמֶן שֶׁל מְצוֹרָע\hdot
רִבִּי שִׁמְעוֹן אוֹמֵר אֵין חַיָּבִים עָלָיו מִשּׁוּם פִּגּוּל\hdot
וְרִבִּי מֵאִיר אוֹמֵר חַיָּבִין עָלָיו מִשּׁוּם פִּגּוּל\hdot
שֶׁדַּם הָאָשָׁם מַתִּירוֹ\hdot
וְכָל שֶׁיֵּשׁ לוֹ מַתִּירִים\hdot
בֵּין לָאָדָם בֵּין לַמִּזְבֵּחַ\hdot
חַיָּבִין עָלָין מִשּׁוּם פִּגּוּל׃}

\halacha{הָעוֹלָה דָּמָהּ מַתִּיר אֶת בְּשָׂרָהּ לַמִּזְבֵּחַ\hdot
וְעוֹרָהּ לַכֹּהֲנִים\hdot
עוֹלַת הָעוֹף דָּמָהּ מַתִּיר אֶת בְּשָׂרָהּ לַמִּזְבֵּחַ\hdot
חַטָּאת הָעוֹף דָּמָהּ מַתִּיר אֶת בְּשָׂרָהּ לַכֹּהֲנִים\hdot
פָּרִים הַנִּשְׂרָפִים וּשְׂעִירִים הַנִּשְׂרָפִים\hdot
דָּמָן מַתִּיר אֶת אֵימוּרֵיהֶן לִיקָרֵב\hdot
רִבִּי שִׁמְעוֹן אוֹמֵר כָּל שֶׁאֵינוֹ עַל מִזְבֵּחַ הַחִיצוֹן כַּשְּׁלָמִים\hdot
אֵין חַיָּבִין עָלָיו מִשּׁוּם פִּגּוּל׃}

\halacha{קָדְשֵׁי עוֹבְדֵי אֱלִילִים\hdot
אֵין חַיָּבִין עֲלֵיהֶם מִשּׁוּם פִּגּוּל נוֹתָר וְטָמֵא\hdot
וְהַשּׁוֹחֲטָן בַּחוּץ פָּטוּר\hdot
דִּבְרֵי רִבִּי מֵאִיר רִבִּי יוֹסֵי מְחַיֵּב\hdot
דְּבָרִים שֶׁאֵין חַיָּבִין עֲלֵיהֶם מִשּׁוּם פִּגּוּל\hdot
חַיָּבִים עֲלֵיהֶם מִשּׁוּם נוֹתָר\hdot
מִשּׁוּם טָמֵא\hdot
חוּץ מִן הַדָּם\hdot
רִבִּי שִׁמְעוֹן אוֹמֵר בְּדָבָר שֶׁדַּרְכָּן לְהֵאָכֵל\hdot
אֲבָל כְּגוֹן הָעֵצִים וְהַלְּבוֹנָה וְהַקְּטֹרֶת אֵין חַיָּבִין עֲלֵיהֶן מִשּׁוּם טֻמְאָה׃}

\halacha{לְשֵׁם שֵׁשָּׁה דְבָרִים הַזֶּבַח נִזְבַּח\hdot
לְשֵׁם זֶבַח\hdot
לְשֵׁם זוֹבֵחַ\hdot
לְשֵׁם הַשֵּׁם\hdot
לְשֵׁם אִישִׁים\hdot
לְשֵׁם רֵיחַ\hdot
לְשֵׁם נִיחֹחַ\hdot
וְהַחַטָּאת וְהָאָשָׁם לְשֵׁם חֵטְא\hdot
אָמַר רִבִּי יוֹסֵי אַף מִי שֶׁלֹּא הָיָה בְּלִבּוֹ לְשֵׁם אַחַד מִכָּל אֵלּוּ כָּשֵׁר\hdot
שֶׁהוּא תְּנָאי בֵּית דִּין\hdot
שֶׁאֵין הַמַּחֲשָׁבָה הוֹלֶכֶת אֶלָּא אַחַר הָעוֹבֵד׃}

\perek{אֵיזֶהוּ}{מְקוֹמָן שֶׁל זְבָחִים\hdot
קָדְשֵׁי קָדָשִׁים שְׁחִיטָתָן בַּצָּפוֹן\hdot
פַּר וְשָׂעִיר שֶׁל יוֹם הַכִּפּוּרִים\hdot
שְׁחִיטָתָן בַּצָּפוֹן\hdot
וְקִבּוּל דָּמָן בִּכְלֵי שָׁרֵת בַּצָּפוֹן\hdot
וְדָמָן טָעוּן הֲזָיָה עַל בֵּין הַבַּדִּים\hdot
וְעַל הַפָּרֹכֶת\hdot
וְעַל מִזְבַּח הַזָּהָב\hdot
מַתָּנָה אַחַת מֵהֶן מְעַכֶּבֶת\hdot
שִׁיְּרֵי הַדָּם הָיָה שׁוֹפֵךְ עַל יְסוֹד מַעֲרָבִי שֶׁל מִזְבֵּחַ הַחִיצוֹן\hdot
אִם לֹא נָתַן לֹא עִכֵּב׃}

\halacha{פָּרִים הַנִּשְׂרָפִים וּשְׂעִירִים הַנִּשְׂרָפִים שְׁחִיטָתָן בַּצָּפוֹן\hdot
וְקִבּוּל דָּמָן בִּכְלֵי שָׁרֵת בַּצָּפוֹן\hdot
וְדָמָן טָעוּן הֲזָיָה עַל הַפָּרֹכֶת\hdot
וְעַל מִזְבַּח הַזָּהָב\hdot
מַתָּנָה אַחַת מֵהֶן מְעַכֶּבֶת\hdot
שִׁיְּרֵי הַדָּם הָיָה שׁוֹפֵךְ עַל יְסוֹד מַעֲרָבִי שֶׁל מִזְבֵּחַ הַחִיצוֹן\hdot
אִם לֹא נָתַן לֹא עִכֵּב\hdot
אֵלּוּ וָאֵלּוּ נִשְׂרָפִין בְּבֵית הַדֶּשֶׁן׃}

\halacha{חַטּאוֹת הַצִּבּוּר וְהַיָּחִיד\hdot
אֵלּוּ הֵן חַטּאוֹת הַצִּבּוּר\hdot
שְׂעִירֵי רָאשֵׁי חֳדָשִׁים\hdot
וְשֶׁל מוֹעֲדוֹת\hdot
שְׁחִיטָתָן בַּצָּפוֹן\hdot
וְקִבּוּל דָּמָן בִּכְלֵי שָׁרֵת בַּצָּפוֹן\hdot
וְדָמָן טָעוּן אַרְבַּע מַתָּנוֹת עַל אַרְבַּע קְרָנוֹת\hdot
כֵּיצַד עָלָה בַּכֶּבֶשׁ וּפָנָה לַסּוֹבֵב\hdot
וּבָא לוֹ לְקֶרֶן דְּרוֹמִית מִזְרָחִית\hdot
מִזְרָחִית צְפוֹנִית\hdot
צְפוֹנִית מַעֲרָבִית\hdot
מַעֲרָבִית דְּרוֹמִית\hdot
שִׁיְּרֵי הַדָּם הָיָה שׁוֹפֵךְ עַל יְסוֹד דְּרוֹמִית\hdot
וְנֶאֱכָלִין לִפְנִים מִן הַקְּלָעִים\hdot
לְזִכְרֵי כְהוּנָה\hdot
בְּכָל מַאֲכָל\hdot
לְיוֹם וָלַיְלָה עַד חֲצוֹת׃}

\halacha{הָעוֹלָה קֹדֶשׁ קָדָשִׁים\hdot
שְׁחִיטָתָהּ בַּצָּפוֹן\hdot
וְקִבּוּל דָּמָהּ בִּכְלֵי שָׁרֵת בַּצָּפוֹן\hdot
וְדָמָהּ טָעוּן שְׁתֵּי מַתָּנוֹת שֶׁהֵן אַרְבַּע\hdot
וּטְעוּנָה הֶפְשֵׁט וְנִתּוּחַ\hdot
וְכָלִיל לָאִשִּׁים׃}

\halacha{זִבְחֵי שַׁלְמֵי צִבּוּר וַאֲשָׁמוֹת\hdot
אֵלּוּ הֵן אֲשָׁמוֹת\hdot
אֲשַׁם גְּזֵילוֹת\hdot
אֲשַׁם מְעִילוֹת\hdot
אֲשַׁם שִׁפְחָה חֲרוּפָה\hdot
אֲשַׁם נָזִיר\hdot
אֲשַׁם מְצוֹרָע\hdot
אָשָׁם תָּלוּי\hdot
שְׁחִיטָתָן בַּצָּפוֹן\hdot
וְקִבּוּל דָּמָן בִּכְלֵי שָׁרֵת בַּצָּפוֹן\hdot
וְדָמָן טָעוּן שְׁתֵּי מַתָּנוֹת שֶׁהֵן אַרְבַּע\hdot
וְנֶאֱכָלִין לִפְנִים מִן הַקְּלָעִים\hdot
לְזִכְרֵי כְהוּנָה\hdot
בְּכָל מַאֲכָל\hdot
לְיוֹם וָלַיְלָה עַד חֲצוֹת׃}

\halacha{הַתּוֹדָה וְאֵיל נָזִיר קָדָשִׁים קַלִּים\hdot
שְׁחִיטָתָן בְּכָל מָקוֹם בַּעֲזָרָה\hdot
וְדָמָן טָעוּן שְׁתֵּי מַתָּנוֹת שֶׁהֵן אַרְבַּע\hdot
וְנֶאֱכָלִין בְּכָל הָעִיר\hdot
לְכָל אָדָם\hdot
בְּכָל מַאֲכָל\hdot
לְיוֹם וָלַיְלָה עַד חֲצוֹת\hdot
הַמּוּרָם מֵהֶם כַּיּוֹצֵא בָהֶם\hdot
אֶלָּא שֶׁהַמּוּרָם נֶאֱכָל לַכֹּהֲנִים\hdot
לִנְשֵׁיהֶם וְלִבְנֵיהֶם וּלְעַבְדֵיהֶם׃}

\halacha{שְׁלָמִים קָדָשִׁים קַלִּים\hdot
שְׁחִיטָתָן בְּכָל מָקוֹם בַּעֲזָרָה\hdot
וְדָמָן טָעוּן שְׁתֵּי מַתָּנוֹת שֶׁהֵן אַרְבַּע\hdot
וְנֶאֱכָלִין בְּכָל הָעִיר\hdot
לְכָל אָדָם\hdot
בְּכָל מַאֲכָל\hdot
לִשְׁנֵי יָמִים וְלַיְלָה אֶחָד\hdot
הַמּוּרָם מֵהֶם כַּיּוֹצֵא בָהֶם\hdot
אֶלָּא שֶׁהַמּוּרָם נֶאֱכָל לַכֹּהֲנִים\hdot
לִנְשֵׁיהֶם וְלִבְנֵיהֶם וּלְעַבְדֵיהֶם׃}

\halacha{הַבְּכוֹר וְהַמַּעֲשֵׂר וְהַפֶּסַח קָדָשִׁים קַלִּים\hdot
שְׁחִיטָתָן בְּכָל מָקוֹם בַּעֲזָרָה\hdot
וְדָמָן טָעוּן מַתָּנָה אֶחָת\hdot
וּבִלְבַד שֶׁיִּתֵּן כְּנֶגֶד הַיְּסוֹד\hdot
שִׁנָּה בַאֲכִילָתָן\hdot
הַבְּכוֹר נֶאֱכָל לַכֹּהֲנִים\hdot
וְהַמַּעֲשֵׂר לְכָל אָדָם\hdot
וְנֶאֱכָלִין בְּכָל הָעִיר\hdot
בְּכָל מַאֲכָל\hdot
לִשְׁנֵי יָמִים וְלַיְלָה אֶחָד\hdot
הַפֶּסַח אֵינוֹ נֶאֱכָל אֶלָּא בַלַּיְלָה\hdot
וְאֵינוֹ נֶאֱכָל אֶלָּא עַד חֲצוֹת\hdot
וְאֵינוֹ נֶאֱכָל אֶלָּא לִמְנוּיָו\hdot
וְאֵינוֹ נֶאֱכָל אֶלָּא צָלִי׃}

\perek{קָדְשֵׁי}{קָדָשִׁים שֶׁשְּׁחָטָן בְּרֹאשׁ הַמִּזְבֵּחַ\hdot
רִבִּי יוֹסֵי אוֹמֵר כְּאִלּוּ נִשְׁחֲטוּ בַצָּפוֹן\hdot
רִבִּי יוֹסֵי בַּר יְהוּדָה אוֹמֵר מֵחֲצִי הַמִּזְבֵּחַ וְלַצָּפוֹן כַּצָּפוֹן\hdot
מֵחֲצִי הַמִּזְבֵּחַ וְלַדָּרוֹם כַּדָּרוֹם\hdot
הַמְּנָחוֹת הָיוּ נִקְמָצוֹת בְּכָל מָקוֹם בָּעֲזָרָה\hdot
וְנֶאֱכָלִין לִפְנִים מִן הַקְּלָעִים\hdot
לְזִכְרֵי כְהוּנָה\hdot
בְּכָל מַאֲכָל\hdot
לְיוֹם וָלַיְלָה עַד חֲצוֹת׃}

\halacha{חַטָּאת הָעוֹף הָֽיְתָה נַעֲשֵׂית עַל קֶרֶן דְּרוֹמִית מַעֲרָבִית\hdot
בְּכָל מָקוֹם הָֽיְתָה כְשֵׁרָה\hdot
אֶלָּא שֶׁזֶּה הָיָה מְקוֹמָהּ\hdot
שְׁלֹשָׁה דְבָרִים הָֽיְתָה אוֹתָהּ הַקֶּרֶן מְשַׁמֶּשֶׁת מִלְּמַטָּן וּשְׁלֹשָׁה מִלְּמַעְלָן\hdot
מִלְּמַטָּן חַטָּאת הָעוֹף וְהַהַגָּשׁוֹת וְשִׁיְּרֵי הַדָּם\hdot
מִלְּמַעְלָן נִסּוּךְ הַמַּיִם וְהַיַּיִן\hdot
וְעוֹלַת הָעוֹף כְּשֶׁהִיא רַבָּה בַּמִּזְרָח׃}

\halacha{כָּל הָעוֹלִין לַמִּזְבֵּחַ עוֹלִין דֶּרֶךְ יָמִין\hdot
וּמַקִּיפִין וְיוֹרְדִין דֶּרֶךְ שְׂמֹאל\hdot
חוּץ מִן הָעוֹלֶה לִשְׁלֹשָׁה דְבָרִים אֵלּוּ\hdot
שֶׁהָיוּ עוֹלִים וְחוֹזְרִים לָעָקֵב׃}

\halacha{חַטַּאת הָעוֹף כֵּיצַד הָֽיְתָה נַעֲשֵׂית\hdot
הָיָה מוֹלֵק אֶת רֹאשָׁהּ\hdot
מִמּוּל עָרְפָּהּ\hdot
וְאֵינוֹ מַבְדִּיל\hdot
וּמַזֶּה מִדָּמָהּ\hdot
עַל קִיר הַמִּזְבֵּחַ\hdot
שִׁיְּרֵי הַדָּם הָיָה מִתְמַצֶּה עַל הַיְּסוֹד\hdot
אֵין לַמִּזְבֵּחַ אֶלָּא דָמָהּ\hdot
וְכֻלָּהּ לַכֹּהֲנִים׃}

\halacha{עוֹלַת הָעוֹף כֵּיצַד הָֽיְתָה נַעֲשֵׂית\hdot
עָלָה בַכֶּבֶשׁ וּפָנָה לַסּוֹבֵב\hdot
בָּא לוֹ לְקֶרֶן דְּרוֹמִית מִזְרָחִית\hdot
הָיָה מוֹלֵק אֶת רֹאשָׁהּ מִמּוּל עָרְפָּהּ וּמַבְדִּיל\hdot
וּמְמַצֶּה אֶת דָּמָהּ עַל קִיר הַמִּזְבֵּחַ\hdot
נָטַל אֶת הָרֹאשׁ\hdot
וְהִקִּיף בֵּית מְלִיקָתוֹ לַמִּזְבֵּחַ\hdot
וּסְפָגוֹ בַמֶּלַח\hdot
וּזְרָקוֹ עַל גַּבֵּי הָאִישִׁים\hdot
בָּא לוֹ לַגּוּף\hdot
וְהֵסִיר אֶת הַמֻּרְאָה וְאֶת הַנּוֹצָה\hdot
וְאֶת בְּנֵי מֵעַיִם הַיּוֹצְאִים עִמָּהּ\hdot
וְהִשְׁלִיכָן לְבֵית הַדֶּשֶׁן\hdot
שִׁסַּע וְלֹא הִבְדִּיל\hdot
וְאִם הִבְדִּיל כָּשֵׁר\hdot
וּסְפָגוֹ בַמֶּלַח\hdot
וּזְרָקוֹ עַל גַּבֵּי הָאִישִׁים׃}

\halacha{לֹא הֵסִיר לֹא אֶת הַמֻּרְאָה\hdot
וְלֹא אֶת הַנּוֹצָה\hdot
וְלֹא אֶת בְּנֵי מֵעַיִם הַיּוֹצְאִים עִמָּהּ\hdot
וְלֹא סְפָגוֹ בַמֶּלַח\hdot
כָּל שֶׁשִּׁנָּה בָהּ מֵאַחַר שֶׁמִּצָּה אֶת דָּמָהּ כְּשֵׁרָה\hdot
הִבְדִּיל בַּחַטָּאת\hdot
וְלֹא הִבְדִּיל בָּעוֹלָה\hdot
פָּסַל\hdot
מִצָּה דַם הָרֹאשׁ וְלֹא מִצָּה דַם הַגּוּף\hdot
פְּסוּלָה\hdot
מִצָּה דַם הַגּוּף\hdot
וְלֹא מִצָּה דַם הָרֹאשׁ\hdot
כְּשֵׁרָה׃}

\halacha{חַטַּאת הָעוֹף שֶׁמְּלָקָהּ שֶׁלֹּא לִשְׁמָהּ\hdot
מִצָּה דָּמָהּ שֶׁלֹּא לִשְׁמָהּ\hdot
אוֹ לִשְׁמָהּ וְשֶׁלֹּא לִשְׁמָהּ\hdot
אוֹ שֶׁלֹּא לִשְׁמָהּ וְלִשְׁמָהּ\hdot
פְּסוּלָה\hdot
עוֹלַת הָעוֹף כְּשֵׁרָה\hdot
וּבִלְבַד שֶׁלֹּא עָֽלְתָה לַבְּעָלִים\hdot
אֶחָד חַטָּאת הָעוֹף\hdot
וְאֶחָד עוֹלַת הָעוֹף\hdot
שֶׁמְּלָקָן וְשֶׁמִּצָה דָמָן\hdot
לֶאֱכוֹל דָּבָר שֶׁדַּרְכּוֹ לֶאֱכוֹל\hdot
לְהַקְטִיר דָּבָר שֶׁדַּרְכּוֹ לְהַקְטִיר\hdot
חוּץ לִמְקוֹמוֹ\hdot
פָּסוּל וְאֵין בּוֹ כָרֵת\hdot
חוּץ לִזְמַנּוֹ\hdot
פִּגּוּל וְחַיָּבִין עָלָיו כָּרֵת\hdot
וּבִלְבַד שֶׁיִּקָּרֵב הַמַּתִּיר כְּמִצְוָתוֹ\hdot
כֵּיצַד קָרַב הַמַּתִּיר כְּמִצְוָתוֹ\hdot
מָלַק בִּשְׁתִּיקָה\hdot
וּמִצָּה הַדָּם חוּץ לִזְמַנּוֹ\hdot
אוֹ שֶׁמָּלַק חוּץ לִזְמַנּוֹ\hdot
וּמִצָּה הַדָּם בִּשְׁתִּיקָה\hdot
אוֹ שֶׁמָּלַק וּמִצָּה הַדָּם חוּץ לִזְמַנּוֹ\hdot
זֶה הוּא שֶׁקָּרַב הַמַּתִּיר כְּמִצְוָתוֹ\hdot
כֵּיצַד לֹא קָרַב הַמַּתִּיר כְּמִצְוָתוֹ\hdot
מָלַק חוּץ לִמְקוֹמוֹ וּמִצָּה הַדָּם חוּץ לִזְמַנּוֹ\hdot
אוֹ שֶׁמָּלַק חוּץ לִזְמַנּוֹ\hdot
וּמִצָּה הַדָּם חוּץ לִמְקוֹמוֹ\hdot
(אוֹ שֶׁמָּלַק וּמִצָּה אֶת הַדָּם חוּץ לִמְקוֹמוֹ)
חַטַּאת הָעוֹף שֶׁמְּלָקָהּ שֶׁלֹּא לִשְׁמָהּ\hdot
וּמִצָּה דָמָהּ חוּץ לִזְמַנָּהּ\hdot
אוֹ שֶׁמְּלָקָהּ חוּץ לִזְמַנָּהּ\hdot
וּמִצָּה דָמָהּ שֶׁלֹּא לִשְׁמָהּ\hdot
אוֹ שֶׁמְּלָקָהּ\hdot
וּמִצָּה דָמָהּ שֶׁלֹּא לִשְׁמָהּ\hdot
זֶה הוּא שֶׁלֹּא קָרַב הַמַּתִּיר כְּמִצְוָתוֹ\hdot
לֶאֱכוֹל כַּזַּיִת בַּחוּץ\hdot
וְכַזַּיִת לְמָחָר\hdot
כַּזַּיִת לְמָחָר וְכַזַּיִת בַּחוּץ\hdot
כַּחֲצִי זַיִת בַּחוּץ\hdot
וְכַחֲצִי זַיִת לְמָחָר\hdot
כַּחֲצִי זַיִת לְמָחָר\hdot
וְכַחֲצִי זַיִת בַּחוּץ\hdot
פָּסוּל וְאֵין בּוֹ כָרֵת\hdot
אָמַר רִבִּי יְהוּדָה זֶה הַכְּלָל\hdot
אִם מַחֲשֶׁבֶת הַזְּמָן קָֽדְמָה לְמַחֲשֶׁבֶת הַמָּקוֹם\hdot
פִּגּוּל וְחַיָּבִין עָלָיו כָּרֵת\hdot
וְאִם מַחֲשֶׁבֶת הַמָּקוֹם קָֽדְמָה לְמַחֲשֶׁבֶת הַזְּמָן\hdot
פָּסוּל וְאֵין בּוֹ כָרֵת\hdot
וַחֲכָמִים אוֹמְרִים זֶה וְזֶה פָּסוּל וְאֵין בּוֹ כָרֵת\hdot
לֶאֱכוֹל כַּחֲצִי זַיִת וּלְהַקְטִיר כַּחֲצִי זַיִת כָּשֵׁר\hdot
שֶׁאֵין אֲכִילָה וְהַקְטָרָה מִצְטָֽרְפִין׃}

\perek{חַטַּאת}{הָעוֹף שֶׁעֲשָׂאָהּ לְמַטָּה\hdot
כְּמַעֲשֵׂה חַטָּאת לְשֵׁם חַטָּאת\hdot
כְּשֵׁרָה\hdot
כְּמַעֲשֵׂה חַטָּאת לְשֵׁם עוֹלָה\hdot
כְּמַעֲשֵׂה עוֹלָה לְשֵׁם חַטָּאת\hdot
כְּמַעֲשֵׂה עוֹלָה לְשֵׁם עוֹלָה\hdot
פְּסוּלָה\hdot
עֲשָׂאָהּ לְמַעְלָה כְּמַעֲשֵׂה כֻלָּם\hdot
פְּסוּלָה׃}

\halacha{עוֹלַת הָעוֹף שֶׁעֲשָׂאָהּ לְמַעְלָן\hdot
כְּמַעֲשֵׂה עוֹלָה לְשֵׁם עוֹלָה כְּשֵׁרָה\hdot
כְּמַעֲשֵׂה עוֹלָה לְשֵׁם חַטָּאת כְּשֵׁרָה\hdot
וּבִלְבַד שֶׁלֹּא עָֽלְתָה לַבְּעָלִים\hdot
כְּמַעֲשֵׂה חַטָּאת לְשֵׁם עוֹלָה\hdot
כְּמַעֲשֵׁה חַטָּאת לְשֵׁם חַטָּאת\hdot
פְּסוּלָה\hdot
עֲשָׂאָן לְמַטָּן כְּמַעֲשֵׂה כֻלָּן\hdot
פְּסוּלָה׃}

\halacha{וְכֻלָּן אֵינָן מְטַמְּאוֹת בְּבֵית הַבְּלִיעָה וּמוֹעֲלִין בָּהֵן\hdot
חוּץ מֵחַטַּאת הָעוֹף שֶׁעֲשָׂאָהּ לְמַטָּן\hdot
כְּמַעֲשֵׁה חַטָּאת לְשֵׁם חַטָּאת׃}

\halacha{עוֹלַת הָעוֹף שֶׁעֲשָׂאָהּ לְמַטָּן\hdot
כְּמַעֲשֵׂה חַטָּאת לְשֵׁם חַטָּאת\hdot
רִבִּי אֱלִיעֶזֶר אוֹמֵר מוֹעֲלִין בָּהּ\hdot
רִבִּי יְהוֹשֻׁעַ אוֹמֵר אֵין מוֹעֲלִין בָּהּ\hdot
אָמַר רִבִּי אֱלִיעֶזֶר מָה אִם חַטָּאת שֶׁאֵין מוֹעֲלִין בָּהּ לִשְׁמָהּ\hdot
כְּשֶׁשִּׁנָּה אֶת שְׁמָהּ מוֹעֲלִין בָּהּ\hdot
עוֹלָה שֶׁמּוֹעֲלִין בָּהּ לִשְׁמָהּ\hdot
כְּשֶׁשִּׁנָּה אֶת שְׁמָהּ אֵינוֹ דִין שֶׁיִּמְעֲלוּ בָהּ\hdot
אָמַר לוֹ רִבִּי יְהוֹשֻׁעַ לֹא\hdot
אִם אָמַרְתָּ בַחַטָּאת שֶׁשִּׁנָּה אֶת שְׁמָהּ לְשֵׁם עוֹלָה\hdot
שֶׁכֵּן שִׁנָּה (אֶת) שְׁמָהּ לְדָבָר שֶׁיֵּשׁ בּוֹ מְעִילָה\hdot
תֹּאמַר בָּעוֹלָה שֶׁשִּׁנָּה אֶת שְׁמָהּ לְשֵׁם חַטָּאת\hdot
שֶׁכֵּן שִׁנָּה אֶת שְׁמָהּ לְדָבָר שֶׁאֵין בּוֹ מְעִילָה\hdot
אָמַר לוֹ רִבִּי אֱלִיעֶזֶר וַהֲרֵי קָדְשֵׁי קָדָשִׁים שֶׁשְּׁחָטָן בַּדָּרוֹם\hdot
וּשְׁחָטָן לְשֵׁם קָדָשִׁים קַלִּים יוֹכִיחוּ\hdot
שֶׁכֵּן שִׁנָּה אֶת שְׁמָן לְדָבָר שֶׁאֵין בּוֹ מְעִילָה\hdot
וּמוֹעֲלִין בָּהֵן\hdot
אַף אַתָּה אַל תִּתְמַהּ עַל הָעוֹלָה\hdot
שֶׁאַף עַל פִּי שֶׁשִּׁנָּה אֶת שְׁמָהּ\hdot
לְדָבָר שֶׁאֵין בּוֹ מְעִילָה שֶׁיִּמְעֲלוּ בָהּ\hdot
אָמַר לוֹ רִבִּי יְהוֹשֻׁעַ לֹא\hdot
אִם אָמַרְתָּ בְּקָדְשֵׁי קָדָשִׁים שֶׁשְּׁחָטָן בַּדָּרוֹם\hdot
וּשְׁחָטָן לְשֵׁם קָדָשִׁים קַלִּים\hdot
שֶׁכֵּן שִׁנָּה אֶת שְׁמָן לְדָבָר שֶׁיֵּשׁ בּוֹ אָסוּר וְהֶתֵּר\hdot
תֹּאמַר בָּעוֹלָה\hdot
שֶׁשִּׁנָּה אֶת שְׁמָהּ בְּדָבָר שֶׁכֻּלּוֹ הֶתֵּר׃}

\halacha{מָלַק בַּשְּׂמֹאל אוֹ בַלַּיְלָה\hdot
שָׁחַט חוֹלִין בִּפְנִים\hdot
וְקָדָשִׁים בַּחוּץ אֵינָן מְטַמְּאִין בְּבֵית הַבְּלִיעָה\hdot
מָלַק בְּסַכִּין\hdot
מָלַק חוֹלִין בִּפְנִים\hdot
וְקָדָשִׁים בַּחוּץ\hdot
תּוֹרִים שֶׁלֹּא הִגִּיעַ זְמַנָּן\hdot
וּבְנֵי יוֹנָה שֶׁעָבַר זְמַנָּן\hdot
שֶׁיָּבֵשׁ גַּפָּהּ\hdot
וְשֶׁנִּסְמֵית עֵינָהּ\hdot
וְשֶׁנִּקְטְעָה רַגְלָהּ\hdot
מְטַמְּאָה בְּבֵית הַבְּלִיעָה\hdot
זֶה הַכְּלָל כָּל שֶׁהָיָה פִסּוּלָהּ בַּקֹּדֶשׁ\hdot
אֵינָהּ מְטַמְּאָה בְּבֵית הַבְּלִיעָה\hdot
לֹא הָיָה פִסּוּלָהּ בַּקֹּדֶשׁ\hdot
מְטַמְּאָה בְּבֵית הַבְּלִיעָה\hdot
וְכָל הַפִּסּוּלִים שֶׁמָּֽלְקוּ\hdot
מְלִיקָתָן פְּסוּלָה\hdot
וְאֵינָן מְטַמְּאוֹת בְּבֵית הַבְּלִיעָה׃}

\halacha{מָלַק וְנִמְצָא טְרֵפָה\hdot
רִבִּי מֵאִיר אוֹמֵר אֵינָהּ מְטַמְּאָה בְּבֵית הַבְּלִיעָה\hdot
רִבִּי יְהוּדָה אוֹמֵר מְטַמְּאָה בְּבֵית הַבְּלִיעָה\hdot
אָמַר רִבִּי מֵאִיר מָה אִם נִבְלַת בְּהֵמָה שֶׁהִיא מְטַמְּאָה בְּמַגַּע וּבְמַשָּׂא\hdot
שְׁחִיטָתָהּ מְטַהֶרֶת אֶת טְרֵפָתָהּ מְטֻּמְאָתָהּ\hdot
נִבְלַת הָעוֹף שֶׁאֵינָהּ מְטַמְּאָה בְּמַגַּע וּבְמַשָּׂא\hdot
אֵינוֹ דִין שֶׁתְּהֵא שְׁחִיטָתָהּ מְטַהֶרֶת אֶת טְרֵפָתָהּ מִטֻּמְאָתָהּ\hdot
מַה מָּצִינוּ בִּשְׁחִיטָתָהּ שֶׁהִיא מְכַשַׁרְתָּהּ בַּאֲכִילָה\hdot
וּמְטַהֶרֶת אֶת טְרֵפָתָהּ מִטֻּמְאָתָהּ\hdot
אַף מְלִיקָתָהּ שֶׁהִיא מְכַשַׁרְתָּהּ בַּאֲכִילָה\hdot
תְּטַהֵר אֶת טְרֵפָתָהּ מִטֻּמְאָתָהּ\hdot
רִבִּי יוֹסֵי אוֹמֵר דַּיָּהּ בְּנִבְלַת בְּהֵמָה\hdot
שְׁחִיטָתָהּ מְטַהַרָהּ\hdot
אֲבָל לֹא מְלִיקָתָהּ׃}

\perek{כָּל}{הַזְּבָחִים שֶׁנִּתְעָֽרְבוּ בְּחַטּאוֹת הַמֵּתוֹת אוֹ בְשׁוֹר הַנִּסְקָל\hdot
(אֲפִילוּ אֶחָד בְּרִבּוֹא\hdot)
יָמוּתוּ כֻלָּם\hdot
נִתְעָֽרְבוּ בְּשׁוֹר שֶׁנֶּעֱבְדָה בוֹ עֲבֵירָה\hdot
אוֹ שֶׁהֵמִית אֶת הָאָדָם\hdot
עַל פִּי עֵד אֶחָד\hdot
אוֹ עַל פִּי הַבְּעָלִים\hdot
בָּרוֹבֵעַ וּבַנִּרְבָּע וּבַמֻּקְצֶה וּבַנֶּעֱבָד וּבָאֶתְנָן וּבַמְּחִיר וּבַכִּלְאַיִם וּבַטְּרֵיפָה וּבְיוֹצֵא דֹפֶן\hdot
יִרְעוּ עַד שֶׁיִּסְתָּאֲבוּ\hdot
וְיִמָּֽכְרוּ וְיָבִיא בִּדְמֵי הַיָּפֶה שֶׁבָּהֶן מֵאוֹתוֹ הַמִּין\hdot
נִתְעָרַב בְּחוֹלִין תְּמִימִים\hdot
יִמָּֽכְרוּ הַחוֹלִין לְצָרְכֵי אוֹתוֹ הַמִּין׃}

\halacha{קָדָשִׁים בְּקָדָשִׁים מִין בְּמִינוֹ\hdot
זֶה יִקָּרֵב לְשֵׁם מִי שֶׁהוּא\hdot
וְזֶה יִקָּרֵב לְשֵׁם מִי שֶׁהוּא\hdot
קָדָשִׁים בְּקָדָשִׁים מִין בְּשְׁאֵינוֹ מִינוֹ\hdot
יִרְעוּ עַד שֶׁיִּסְתָּאֲבוּ וְיִמָּֽכְרוּ וְיָבִיא בִדְמֵי הַיָּפֶה שֶׁבָּהֶן מִמִּין זֶה\hdot
וּבִדְמֵי הַיָּפֶה שֶׁבָּהֶן מִמִּין זֶה\hdot
וְיַפְסִיד הַמּוֹתָר מִבֵּיתוֹ\hdot
נִתְעָֽרְבוּ בַבְּכוֹר וּבַמַּעֲשֵׂר\hdot
יִרְעוּ עַד שֶׁיִּסְתָּאֲבוּ\hdot
וְיֵאָֽכְלוּ כַּבְּכוֹר וְכַמַּעֲשֵׂר\hdot
הַכֹּל יְכוֹלִין לְהִתְעָרֵב\hdot
חוּץ מִן הַחַטָּאת וְהָאָשָׁם׃}

\halacha{אָשָׁם שֶׁנִּתְעָרַב בַּשְּׁלָמִים\hdot
(יִרְעוּ עַד שֶׁיִּסְתָּאֲבוּ\hdot)
רִבִּי שִׁמְעוֹן אוֹמֵר שְׁנֵיהֶם יִשָּׁחֲטוּ בַצָּפוֹן\hdot
וְיֵאָֽכְלוּ כַּחֲמוֹר שֶׁבָּהֶן\hdot
אָֽמְרוּ לוֹ אֵין מְבִיאִים קָדָשִׁים לְבֵית הַפִּסּוּל\hdot
נִתְעָֽרְבוּ חֲתִיכוֹת בַּחֲתִיכוֹת\hdot
קָדְשֵׁי קָדָשִׁים בָּקָּדָשִׁים קַלִּים\hdot
הַנֶּאֱכָלִין לְיוֹם אֶחָד בַּנֶּאֱכָלִים לִשְׁנֵי יָמִים\hdot
יֵאָֽכְלוּ כַּחֲמוֹר שֶׁבָּהֶן׃}

\halacha{אֵבָרֵי חַטָּאת שֶׁנִּתְעָֽרְבוּ בְּאֵבָרֵי עוֹלָה\hdot
רִבִּי אֱלִיעֶזֶר אוֹמֵר יִתֵּן לְמַעְלָן\hdot
וְרוֹאֶה אֲנִי אֶת בְּשַׂר הַחַטָּאת מִלְּמַעְלָן\hdot
כְּאִלּוּ הוּא עֵצִים\hdot
וַחֲכָמִים אוֹמְרִים תְּעֻבַּר צוּרָתָן\hdot
וְיֵצֵא לְבֵית הַשְּׂרֵפָה׃}

\halacha{אֵבָרִין בְּאֵבָרֵי בַעֲלֵי מוּמִין\hdot
רִבִּי אֱלִיעֶזֶר אוֹמֵר\hdot
אִם קָרֵב רֹאשׁ אֶחָד מֵהֶן\hdot
יִקָּֽרְבוּ כָל הָרָאשִׁין\hdot
כְּרָעוֹ שֶׁל אֶחָד מֵהֶן\hdot
יִקָּֽרְבוּ כָל הַכְּרָעַיִם\hdot
וַחֲכָמִים אוֹמְרִים אֲפִילוּ קָֽרְבוּ כֻלָּם\hdot
חוּץ מֵאֶחָד מֵהֶן\hdot
יֵצֵא לְבֵית הַשְּׂרֵיפָה׃}

\halacha{דָּם שֶׁנִּתְעָרַב בַּמַּיִם\hdot
אִם יֵשׁ בּוֹ מַרְאֵה דָם כָּשֵׁר\hdot
נִתְעָרַב בַּיַּיִן\hdot
רוֹאִין אוֹתוֹ כְּאִלּוּ הוּא מַיִם\hdot
נִתְעָרַב בְּדַם בְּהֵמָה אוֹ בְּדַם חַיָּה רוֹאִין אוֹתוֹ כְּאִלּוּ הוּא מַיִם\hdot
רִבִּי יְהוּדָה אוֹמֵר אֵין דָּם מְבַטֵּל דָּם׃}

\halacha{נִתְעָרַב בְּדַם פְּסוּלִין\hdot
יִשָּׁפֵךְ לָאַמָּה\hdot
בְּדַם תַּמְצִית יִשָּׁפֵךְ לָאַמָּה\hdot
רִבִּי אֱלִיעֶזֶר מַכְשִׁיר\hdot
אִם לֹא נִמְלַךְ וְנָתַן כָּשֵׁר׃}

\halacha{דַּם תְּמִימִים בְּדַם בַּעֲלֵי מוּמִין\hdot
יִשָּׁפֵךְ לָאַמָּה\hdot
כּוֹס בְּכוֹסוֹת\hdot
רִבִּי אֱלִיעֶזֶר אוֹמֵר קָרֵב כּוֹס אֶחָד\hdot
יִקָּֽרְבוּ כָל הַכּוֹסוֹת\hdot
וַחֲכָמִים אוֹמְרִים אֲפִילוּ קָרְבוּ כֻלָּם חוּץ מֵאַחַד מֵהֶן\hdot
יִשָּׁפֵךְ לָאַמָּה׃}

\halacha{הַנִּתָּנִין לְמַטָּה שֶׁנְּתְעָֽרְבוּ בַּנִּתָּנִין לְמַעְלָה\hdot
רִבִּי אֱלִיעֶזֶר אוֹמֵר יִתֵּן לְמַעְלָה\hdot
וְרוֹאֶה אֲנִי אֶת הַתַּחְתּוֹנִים לְמַעְלָה\hdot
כְּאִלּוּ הִן מַיִם\hdot
וְיַחֲזוֹר וְיִתֵּן לְמַטָּה\hdot
וַחֲכָמִים אוֹמְרִים יִשָּֽׁפְכוּ לָאַמָּה\hdot
וְאִם לֹא נִמְלַךְ וְנַתַן כָּשֵׁר׃}

\halacha{הַנִּתָּנִן מַתָּנָה אַחַת שֶׁנִּתְעָֽרְבוּ בַּנִּתָּנִין מַתָּנָה אֶחָת\hdot
יִנָּֽתְנוּ מַתָּנָה אֶחָת\hdot
מַתַּן אַרְבַּע בְּמַתַּן אַרְבַּע יִנָּֽתְנוּ מַתַּן אַרְבַּע\hdot
מַתַּן אַרְבַּע בְּמַתָּנָה אֶחָת\hdot
רִבְּי אֱלִיעֶזֶר אוֹמֵר יִנָּֽתְנוּ בְּמַתַּן אַרְבַּע\hdot
רִבִּי יְהוֹשֻׁעַ אוֹמֵר יִנָּֽתְנוּ בְּמַתָּנָה אֶחָת\hdot
אָמַר לוֹ רִבִּי אֱלִיעֶזֶר וַהֲרֵי הוּא עוֹבֵר עַל בַּל תִּגְרַע\hdot
אָמַר לוֹ רִבִּי יְהוֹשֻׁעַ וַהֲרֵי הוּא עוֹבֵר עַל בַּל תּוֹסִיף\hdot
אָמַר לוֹ רִבִּי אֱלִיעֶזֶר לֹא נֶאֱמַר בַּל תּוֹסִיף\hdot
אֶלָּא כְּשֶׁהוּא בְעַצְמוֹ\hdot
אָמַר לוֹ רִבִּי יְהוֹשֻׁעַ לֹא נֶאֱמַר בַּל תִּגְרַע\hdot
אֶלָּא כְּשֶׁהוּא בְעַצְמוֹ\hdot
וְעוֹד אָמַר לוֹ רִבִּי יְהוֹשֻׁעַ כְּשֶׁנָּתַתָּ עָבַרְתָּ עַל בַּל תּוֹסִיף\hdot
וְעָשִׂיתָ מַעֲשֶׂה בְּיָדֶךָ\hdot
וּכְשֶׁלֹּא נָתַתָּ עָבַרְתָּ עַל בַּל תִּגְרַע\hdot
וְלֹא עָשִׂיתָ מַעֲשֶׂה בְּיָדֶךָ׃}

\halacha{הַנִּתָּנִים בִּפְנִים שֶׁנִּתְעָֽרְבוּ בַּנִּתָּנִין בַּחוּץ\hdot
יִשָּׁפְכוּ לָאַמָּה\hdot
נָתַן בַּחוּץ\hdot
וְחָזַר וְנָתַן בִּפְנִים כָּשֵׁר\hdot
בִּפְנִים וְחָזַר וְנָתַן בַּחוּץ רִבִּי עֲקִיבָא פּוֹסֵל\hdot
וַחֲכָמִים מַכְשִׁירִין\hdot
שֶׁהָיָה רִבִּי עֲקִיבָא אוֹמֵר כָּל הַדָּמִים שֶׁנִּכְנְסוּ לְכַפֵּר בַּהֵיכָל פְּסוּלִין\hdot
וַחֲכָמִים אוֹמְרִים חַטָּאת בִּלְבַד\hdot
רִבִּי אֱלִיעֶזֶר אוֹמֵר אַף הָאָשָׁם\hdot
שֶׁנֶּאֱמַר כַּחַטָּאת וְכָאָשָׁם׃}

\halacha{חַטָּאת שֶׁקִּבֵּל דָּמָהּ בִּשְׁנֵי כוֹסוֹת\hdot
יָצָא אַחַד מֵהֶן לַחוּץ\hdot
הַפְּנִימִי כָּשֵׁר\hdot
נִכְנָס אַחַד מֵהֶן לִפְנִים\hdot
רִבִּי יוֹסֵי הַגְּלִילִי מַכְשִׁיר בַּחִיצוֹן\hdot
וַחֲכָמִים פּוֹסְלִין\hdot
אָמַר רִבִּי יוֹסֵי הַגּלִילִי מָה אִם בַּמָּקוֹם שֶׁהַמַּחֲשָׁבָה פּוֹסֶלֶת בַּחוּץ\hdot
לֹא עָשָׂה אֶת הַמְּשׁוֹאָר כַּיּוֹצֵא\hdot
מָקוֹם שֶׁאֵין הַמַּחֲשָׁבָה פּוֹסֶלֶת בִּפְנִים\hdot
אֵינוֹ דִין שֶׁלֹּא נַעֲשֶׂה אֶת הַמְּשׁוֹאָר כַּנִּכְנָס\hdot
נִכְנַס לְכַפֵּר אַף עַל פִּי שֶׁלֹּא כִפֵּר פָּסַל\hdot
דִּבְרֵי רִבִּי אֱלִיעֶזֶר\hdot
רִבִּי שִׁמְעוֹן אוֹמֵר עַד שֶׁיְּכַפֵּר\hdot
רִבִּי יְהוּדָה אוֹמֵר אִם הִכְנִיס שׁוֹגֵג כָּשֵׁר\hdot
כָּל הַדָּמִים הַפְּסוּלִין שֶׁנִּתְּנוּ עַל גַּבֵּי הַמִּזְבֵּחַ\hdot
לֹא הִרְצָה הַצִּיץ אֶלָּא עַל הַטָּמֵא\hdot
שֶׁהַצִּיץ מְרַצֶּה עַל הַטָּמֵא\hdot
וְאֵינוֹ מְרַצֶּה עַל הַיּוֹצֵא׃}

\perek{הַמִּזְבֵּחַ}{מְקַדֵּשׁ אֶת הָרָאוּי לוֹ\hdot
רִבִּי יְהוֹשֻׁעַ אוֹמֵר כָּל הָרָאוּי לָאִשִּׁים אִם עָלָה לֹא יֵרֵד\hdot
שֶׁנֶּאֱמַר הִיא הָעוֹלָה עַל מוֹקְדָה עַל הַמִּזְבֵּחַ\hdot
מָה עוֹלָה שֶׁהִיא רְאוּיָה לָאִשִּׁים\hdot
אִם עָֽלְתָה לֹא תֵרֵד\hdot
אַף כָּל דָּבָר שֶׁהוּא רָאוּי לָאִשִּׁים אִם עָלָה לֹא יֵרֵד\hdot
רַבָּן גַּמְלִיאֵל אוֹמֵר כָּל הָרָאוּי לַמִּזְבֵּחַ\hdot
אִם עָלָה לֹא יֵרֵד\hdot
שֶׁנֶּאֱמַר הִיא הָעוֹלָה עַל מוֹקְדָה עַל הַמִּזְבֵּחַ\hdot
מָה עוֹלָה שֶׁהִיא רְאוּיָה לַמִּזְבֵּחַ אִם עָֽלְתָה לֹא תֵרֵד\hdot
אַף כָּל דָּבָר שֶׁהוּא רָאוּי לַמִּזְבֵּחַ\hdot
אִם עָלָה לֹא יֵרֵד\hdot
אֵין בֵּין דִּבְרֵי רַבָּן גַּמְלִיאֵל לְדִבְרֵי רִבִּי יְהוֹשֻׁעַ אֶלָּא הַדָּם וְהַנְּסָכִים\hdot
שֶׁרַבָּן גַּמְלִיאֵל אוֹמֵר לֹא יֵרְדוּ\hdot
וְרִבִּי יְהוֹשֻׁעַ אוֹמֵר יֵרְדוּ\hdot
רִבִּי שִׁמְעוֹן אוֹמֵר הַזֶּבַח כָּשֵׁר וְהַנְּסָכִים פְּסוּלִין\hdot
הַנְּסָכִים כְּשֵׁרִין וְהַזֶּבַח פָּסוּל\hdot
אֲפִילוּ זֶה וְזֶה פְּסוּלִין\hdot
הַזֶּבַח לֹא יֵרֵד וְהַנְּסָכִים יֵרְדוּ׃}

\halacha{וְאֵלּוּ אִם עָלוּ לֹא יֵרְדוּ\hdot
הַלָּן\hdot
וְהַטָּמֵא\hdot
וְהַיּוֹצֵא\hdot
וְהַנִּשְׁחָט חוּץ לִזְמַנּוֹ\hdot
וְחוּץ לְמִקוֹמוֹ\hdot
וְשֶׁקִּבְּלוּ פְסוּלִים וְזָֽרְקוּ אֶת דָּמוֹ\hdot
רִבִּי יְהוּדָה אוֹמֵר שֶׁנִּשְׁחֲטָה בַלַּיְלָה\hdot
וְשֶׁנִּשְׁפַּךְ דָּמָהּ\hdot
וְשֶׁיָּצָא דָמָהּ חוּץ לַקְּלָעִים\hdot
אִם עָֽלְתָה תֵרֵד\hdot
רִבִּי שִׁמְעוֹן אוֹמֵר לֹא תֵרֵד\hdot
שֶׁהָיָה רִבִּי שִׁמְעוֹן אוֹמֵר כָּל שֶׁפִּסּוּלוֹ בַּקֹּדֶשׁ הַקֹּדֶשׁ מְקַבְּלוֹ\hdot
לֹא הָיָה פִסּוּלוֹ בַּקֹּדֶשׁ\hdot
אֵין הַקֹּדֶשׁ מְקַבְּלוֹ׃}

\halacha{אֵלּוּ לֹא הָיָה פִסּוּלָן בַּקֹּדֶשׁ\hdot
הָרוֹבֵעַ וְהַנִּרְבָּע וְהַמּוּקְצֶה וְהַנֶּעֱבָד\hdot
וְהָאֶתְנָן וְהַמְּחִיר וְהַכִּלְאַיִם וְהַטְּרֵפָה וְיוֹצֵא דֹפֶן\hdot
וּבַעֲלֵי מוּמִין\hdot
רִבִּי עֲקִיבָא מַכְשִׁיר בְּבַעֲלֵי מוּמִין\hdot
רִבִּי חֲנַנְיָא סְגַן הַכֹּהֲנִים אוֹמֵר דּוֹחֶה הָיָה אַבָּא אֶת בַּעֲלֵי מוּמִין\hdot
מֵעַל גַּבֵּי הַמִּזְבֵּחַ׃}

\halacha{כְּשֵׁם שֶׁאִם עָלוּ לֹא יֵרְדוּ\hdot
כַּךְ אִם יֵרְדוּ לֹא יַעֲלוּ\hdot
וְכֻלָּן שֶׁעָלוּ חַיִּים לְרֹאשׁ הַמִּזְבֵּחַ יֵרְדוּ\hdot
עוֹלָה שֶׁעָֽלְתָה חַיָּה לְרֹאשׁ הַמִּזְבֵּחַ תֵּרֵד\hdot
שְׁחָטָהּ בְּרֹאשׁ הַמִּזְבֵּחַ\hdot
יַפְשִׁיט וִינַתֵּחַ בִּמְקוֹמָהּ׃}

\halacha{וְאֵלּוּ אִם עָלוּ יֵרְדוּ\hdot
בְּשַׂר קָדְשֵׁי קָדָשִׁים\hdot
וּבְשַׂר קָדָשִׁים קַלִּים\hdot
וּמוֹתַר הָעֹמֶר\hdot
וּשְׁתֵּי הַלֶּחֶם\hdot
וְלֶחֶם הַפָּנִים\hdot
וְשִׁיְּרֵי מְנָחוֹת\hdot
וְהַקְּטֹרֶת\hdot
הַצֶּמֶר שֶׁבְּרָאשֵׁי כְבָשִׂים\hdot
וְהַשֵּׂעָר שְׁבִּזְקַן תַּיָּשִׁים\hdot
וְהָעֲצָמוֹת וְהַגִּידִים וְהַקְּרָנַיִם וְהָטְלָפַיִם בִּזְמָן שֶׁאֵין מְחֻבָּרִין יַעֲלוּ\hdot
שֶׁנֶּאֱמַר וְהִקְטִיר הַכֹּהֵן אֶת הַכֹּל הַמִּזְבֵּחָה\hdot
פֵּרְשׁוּ לֹא יַעֲלוּ\hdot
שֶׁנֶּאֱמַר וְעָשִׂיתָ עוֹלֹתֶיךָ הַבָּשָׂר וְהַדָּם׃}

\halacha{וְכֻלָּם שֶׁפָּֽקְעוּ מֵעַל גַּבֵּי הַמִּזְבֵּחַ לֹא יַחֲזִיר\hdot
וְכֵן גַּחֶלֶת שֶׁפָּֽקְעָה מֵעַל גַּבֵּי הַמִּזְבֵּחַ\hdot
אֵבָרִים שֶׁפָּֽקְעוּ מֵעַל גַּבֵּי הַמִּזְבֵּחַ\hdot
קֹדֶם לַחֲצוֹת\hdot
יַחֲזִיר וּמוֹעֲלִין בָּהֶן\hdot
לְאַחַר חֲצוֹת לֹא יַחֲזִיר\hdot
וְאֵין מוֹעֲלִין בָּהֶן׃}

\halacha{כְּשֵׁם שֶׁהַמִּזְבֵּחַ מְקַדֵּשׁ אֶת הָרָאוּי לוֹ\hdot
כַּךְ הַכֶּבֶשׁ מְקַדֵּשׁ\hdot
כְּשֵׁם שֶׁהַמִּזְבֵּחַ וְהַכֶּבֶשׁ\hdot
מְקַדְּשִׁין אֶת הָרָאוּי לָהֶן\hdot
כַּךְ הַכֵּלִים מְקַדְּשִׁין\hdot
כְּלֵי הַלַּח מְקַדְּשִׁין אֶת הַלַּח\hdot
וּמִדּוֹת הַיָּבֵשׁ מְקַדְּשׁוֹת אֶת הַיָּבֵשׁ\hdot
אֵין כְּלֵי הַלַּח מְקַדְּשִׁין אֶת הַיָּבֵשׁ\hdot
וְלֹא מִדּוֹת הַיָּבֵשׁ מְקַדְּשׁוֹת אֶת הַלַּח\hdot
כְּלֵי הַקֹּדֶשׁ שֶׁנִּקָּבוּ\hdot
אִם עוֹשִׂים הֵם מֵעֵין מְלַאכְתָּן שֶׁהָיוּ עוֹשִׂין וְהֵן שְׁלֵמִים\hdot
מְקַדִּשִׁים\hdot
וְאִם לָאוּ אֵין מְקַדְּשִׁים\hdot
וְכֻלָּם אֵין מְקַדְּשִׁים אֶלָּא בַקֹּדֶשׁ׃}

\perek{כָּל}{הַתָּדִיר מֵחֲבֵרוֹ קוֹדֵם אֶת חֲבֵרוֹ\hdot
הַתְּמִידִין קוֹדְמִין לַמּוּסָפִין\hdot
מוּסְפֵי שַׁבָּת קוֹדְמִין לְמוּסְפֵי רֹאשׁ חֹדֶשׁ\hdot
מוּסְפֵי רֹאשׁ חֹדֶשׁ קוֹדְמִין לְמוּסְפֵי רֹאשׁ הַשָּׁנָה\hdot
(שֶׁנֶּאֱמַר מִלְּבַד עוֹלַת הַבֹּקֶר אֲשֶׁר לְעוֹלַת הַתָּמִיד תַּעֲשׂוּ אֶת אֵלֶּה׃}

\halacha{וְכָל הַמְּקֻדָּשׁ מֵחֲבֵירוֹ קוֹדֵם אֶת חֲבֵירוֹ\hdot
דַּם חַטָּאת קוֹדֵם לְדַם עוֹלָה\hdot
מִפְּנֵי שֶׁהוּא מְרַצֶּה\hdot
אֵיבָרֵי עוֹלָה קוֹדְמִין לְאֵמוּרֵי חַטָּאת\hdot
מִפְּנֵי שֶׁהֵן כָּלִיל לָאִשִּׁים\hdot
חַטָּאת קוֹדֶמֶת לָאָשָׁם\hdot
מִפְּנֵי שֶׁדָּמָהּ נִתָּן עַל אַרְבַּע קְרָנוֹת\hdot
וְעַל הַיְּסוֹד\hdot
אָשָׁם קוֹדֵם לַתּוֹדָה וּלְאֵיל נָזִיר\hdot
מִפְּנֵי שֶׁהוּא קָדְשֵׁי קָדָשִׁים\hdot
הַתּוֹדָה וְאֵיל נָזִיר קוֹדְמִין לַשְּׁלָמִים\hdot
מִפְּנֵי שֶׁהֵן נֶאֱכָלִין לְיוֹם אֶחָד וּטְעוּנִים לֶחֶם\hdot
שְׁלָמִים קוֹדְמִין לַבְּכוֹר מִפְּנֵי שֶׁהֵן טְעוּנִים מַתָּן אַרְבַּע\hdot
וּסְמִיכָה וּנְסָכִים וּתְנוּפַת חָזֶה וְשׁוֹק׃}

\halacha{הַבְּכוֹר קוֹדֵם לַמַּעֲשֵׂר\hdot
מִפְּנֵי שֶׁקְּדוּשָׁתוֹ מֵרֶחֶם\hdot
וְנֶאֱכָל לַכֹּהֲנִים\hdot
הַמַּעֲשֵׂר קוֹדֵם לָעוֹפוֹת\hdot
מִפְּנֵי שֶׁהוּא זֶבַח\hdot
וְיֵשׁ בּוֹ קָדְשֵׁי קָדָשִׁים דָּמוֹ וְאֵמוּרָיו׃}

\halacha{הָעוֹפוֹת קוֹדְמִין לַמְּנָחוֹת\hdot
מִפְּנֵי שֶׁהֵן מִינֵי דָמִים\hdot
מִנְחַת חוֹטֵא קוֹדֶמֶת לְמִנְחַת נְדָבָה\hdot
מִפְּנֵי שֶׁהִיא בָאָה עַל חֵטְא\hdot
חַטַּאת הָעוֹף קוֹדֶמֶת לְעוֹלַת הָעוֹף\hdot
וְכֵן בְּהֶקְדֵשָׁהּ׃}

\halacha{כָּל הַחַטָּאוֹת שֶׁבַּתּוֹרָה קוֹדְמוֹת לַאֲשָׁמוֹת\hdot
חוּץ מֵאֲשַׁם מְצוֹרָע\hdot
מִפְּנֵי שֶׁהוּא בָא לְהֶכְשֵׁר\hdot
כָּל הָאֲשָׁמוֹת שֶׁבַּתּוֹרָה\hdot
בָּאִין בְּנֵי שְׁתַּיִם\hdot
וּבָאִין בְּכֶסֶף שְׁקָלִים\hdot
חוּץ מֵאֲשַׁם נָזִיר\hdot
וַאֲשַׁם מְצוֹרָע\hdot
שֶׁהֵן בָּאִין בְּנֵי שְׁנָתָן\hdot
וְאֵינָן בָּאִין בְּכֶסֶף שְׁקָלִים׃}

\halacha{כְּשֵׁם שֶׁהֵן קוֹדְמִין בְּהַקְרָבָתָן\hdot
כַּךְ הֵן קוֹדְמִין בַּאֲכִילָתָן\hdot
שְׁלָמִים שֶׁל אֶמֶשׁ וּשְׁלָמִים שֶׁל הַיּוֹם\hdot
שֶׁל אֶמֶשׁ קוֹדְמִין\hdot
שְׁלָמִים שֶׁל אֶמֶשׁ\hdot
וְחַטָּאת וְאָשָׁם שֶׁל הַיּוֹם\hdot
שֶׁל אֶמֶשׁ קוֹדְמִין\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים הַחַטָּאת קוֹדֶמֶת מִפְּנֵי שֶׁהִיא קָדְשֵׁי קָדָשִׁים׃}

\halacha{וּבְכֻלָּם הַכֹּהֲנִים רְשָׁאִין לְשַׁנּוֹת בַּאֲכִילָתָן\hdot
לְאָכְלָן צְלוּיִם שְׁלוּקִין וּמְבֻשָּׁלִין\hdot
וְלָתֵת לְתוֹכָן תְּבָלִין חוֹלִין וּתְבָלֵי תְרוּמָה\hdot
דִּבְרֵי רִבִּי שִׁמְעוֹן\hdot
רִבִּי מֵאִיר אוֹמֵר לֹא יִתֵּן לְתוֹכָן תְּבָלֵי תְרוּמָה\hdot
שֶׁלֹּא יָבִיא אֶת הַתְּרוּמָה לִידֵי פִסּוּל׃}

\halacha{אָמַר רִבִּי שִׁמְעוֹן אִם רָאִיתָ שֶׁמֶן שֶׁהוּא מִתְחַלֵּק בַּעֲזָרָה\hdot
אֵין אַתָּה צָרִיךְ לִשְׁאוֹל מַה הוּא\hdot
אֶלָּא מוֹתַר רְקִיקֵי מְנָחוֹת יִשְׂרָאֵל\hdot
וְלוֹג שֶׁמֶן שֶׁל מְצוֹרָע\hdot
אִם רָאִיתָ שֶׁמֶן שֶׁהוּא נָתוּן עַל גַּבֵּי הָאִשִּׁים\hdot
אֵין אַתָּה צָרִיךְ לִשְׁאוֹל מַה הוּא\hdot
אֶלָּא מוֹתַר רְקִיקֵי מְנָחוֹת כֹּהֲנִים\hdot
וּמִנְחַת כֹּהֵן הַמָּשִׁיחַ\hdot
שֶׁאֵין מִתְנַדְּבִים שֶׁמֶן\hdot
רִבִּי טַרְפוֹן אוֹמֵר מִתְנַדִּבִים שָׁמֶן׃}

\perek{דַּם}{חַטָּאת שׁנִּתַּז עַל הַבֶּגֶד\hdot
הֲרֵי זֶה טָעוּן כִּבּוּס\hdot
אַף עַל פִּי שֶׁאֵין הַכָּתוּב מְדַבֵּר\hdot
אֶלָּא בַּנֶּאֱכָלוֹת\hdot
שֶׁנֶּאֱמַר בְּמָקוֹם קָדוֹשׁ תֵּאָכֵל\hdot
אֶחָד הַנֶּאֱכֶלֶת וְאֶחָד הַפְּנִימִית טְעוּנוֹת כִּבּוּס\hdot
שֶׁנֶּאֱמַר תּוֹרַת הַחַטָּאת\hdot
תּוֹרָה אַחַת לְכָל הַחַטָּאוֹת׃}

\halacha{חַטָּאת פְּסוּלָה אֵין דָּמָהּ טָעוּן כִּבּוּס\hdot
בֵּין שֶׁהָיָה לָהּ שַׁעַת הֶכְשֵׁר\hdot
בֵּין שֶׁלֹּא הָיָה לָהּ שַׁעַת הֶכְשֵׁר\hdot
אֵיזוֹ הִיא שֶׁהָיָה לָהּ שַׁעַת הֶכְשֵׁר\hdot
שֶׁלָּנָה\hdot
וְשֶׁנִּטְמֵאת\hdot
וְשֶׁיָּֽצְאָה\hdot
וְאֵיזוֹ הִיא שֶׁלֹּא הָיָה לָהּ שַׁעַת הֶכְשֵׁר\hdot
שֶׁנִּשְׁחֲטָה חוּץ לִזְמָנָהּ\hdot
וְחוּץ לִמְקֹמָהּ\hdot
וְשֶׁקִּבְּלוּ פְסוּלִין\hdot
וְזָֽרְקוּ אָת דָּמָהּ׃}

\halacha{נִתַּז מִן הַצַּוָּאר עַל הַבֶּגֶד אֵינוֹ טָעוּן כִּבּוּס\hdot
מִן הַקֶּרֶן וּמִן הַיְּסוֹד\hdot
אֵינוֹ טָעוּן כִּבּוּס\hdot
נִשְׁפַּךְ עַל הָרִצְפָה וַאֲסָפוֹ\hdot
אֵינוֹ טָעוּן כִּבּוּס\hdot
(אֵינוֹ טָעוּן כִּבּוּס) אֶלָּא הַדָּם שֶׁנִּתְקַבַּל בַּכֶּלִי\hdot
וְרָאוּי לְהַזָּיָה\hdot
נִתַּז עַל הָעוֹר\hdot
עַד שֶׁלֹּא הֻפְשַׁט\hdot
אֵינוֹ טָעוּן כִּבּוּס\hdot
מִשֶּׁהֻפְשַׁט טָעוּן כִּבּוּס\hdot
דִּבְרֵי רִבִּי יְהוּדָה\hdot
רִבִּי אֱלִיעֶזֶר אוֹמֵר אַף מִשֶּׁהֻפְשַׁט אֵינוֹ טָעוּן כִּבּוּס\hdot
אֵינוֹ טָעוּן כִּבּוּס אֶלָּא מְקוֹם הַדָּם\hdot
וְדָבָר שֶׁהוּא רָאוּי לְקַבֵּל טֻמְאָה\hdot
וְרָאוּי לְכִבּוּס׃}

\halacha{אֶחָד הַבֶּגֶד\hdot
וְאֶחָד הַשָּׂק\hdot
וְאֶחָד הָעוֹר\hdot
טְעוּנִין כִּבּוּס בְּמָקוֹם קָדוֹשׁ\hdot
וּשְׁבִירַת כְּלִי חֶרֶס בְּמָקוֹם קָדוֹשׁ\hdot
וּמְרִיקָה וּשְׁטִיפָה בִּכְלִי נְחֹשֶׁת בְּמָקוֹם קָדוֹשׁ\hdot
זֶה חֹמֶר בַּחַטָּאת\hdot
מִקָּדְשֵׁי קָדָשִׁים׃}

\halacha{בֶּגֶד שֶׁיָּצָא חוּץ לַקְּלָעִים\hdot
נִכְנָס וּמְכַבְּסוֹ בְּמָקוֹם קָדוֹשׁ\hdot
נִטְמָא חוּץ לַקְּלָעִים\hdot
קוֹרְעוֹ וְנִכְנָס וּמְכַבְּסוֹ בְּמָקוֹם קָדוֹשׁ\hdot
כְּלִּי חֶרֶס שֶׁיָּצָא חוּץ לַקְּלָעִים\hdot
נִכְנָס וְשׁוֹבְרוֹ בְּמָקוֹם קָדוֹשׁ\hdot
נִטְמָא חוּץ לַקְּלָעִים\hdot
נוֹקְבוֹ וְנִכְנָס וּמְכַבְּסוֹ בְּמָקוֹם קָדוֹשׁ׃}

\halacha{כְּלִי נְחֹשֶׁת שֶׁיָּצָא חוּץ לַקְּלָעִים\hdot
נִכְנָס וּמוֹרְקוֹ וְשׁוֹטְפוֹ בְּמָקוֹם קָדוֹשׁ\hdot
נִטְמָא חוּץ לַקְּלָעִים\hdot
פּוֹחֲתוֹ\hdot
וְנִכְנָס וּמוֹרְקוֹ וְשׁוֹטְפוֹ בְּמָקוֹם קָדוֹשׁ׃}

\halacha{אֶחָד שֶׁבִּשֵּׁל בּוֹ\hdot
וְאֶחָד שֶׁעִרָה לְתוֹכוֹ רוֹתֵחַ\hdot
אֶחָד קָדְשֵׁי קָדָשִׁים\hdot
וְאֶחָד קָדָשִׁים קַלִּים\hdot
טְעוּנִין מְרִיקָה וּשְׁטִיפָה\hdot
רִבִּי שִׁמְעוֹן אוֹמֵר קָדָשִׁים קַלִּים אֵינָן טְעוּנִין מְרִיקָה וּשְׁטִיפָה\hdot
רִבִּי טַרְפוֹן אוֹמֵר אִם בִּשֵּׁל בּוֹ מִתְּחִלַּת הָרֶגֶל יְבַשֵּׁל בּוֹ אֶת כָּל הָרֶגֶל\hdot
וַחֲכָמִים אוֹמְרִים עַד זְמַן אֲכִילָה\hdot
מְרִיקָה וּשְׁטִיפָה\hdot
מְרִיקָה כִּמְרִיקַת הַכּוֹס\hdot
וּשְׁטִיפָה כִּשְׁטִיפַת הַכּוֹס\hdot
(מְרִיקָה בַחַמִּין\hdot
וּשְׁטִיפָה בְצוֹנֵן)\hdot
וְהַשְּׁפוֹד וְהָאַסְכָּלָה מַגְעִילָן בַּחַמִּין׃}

\halacha{בִּשֵּׁל בּוֹ קָדָשִׁים וְחוֹלִין\hdot
אוֹ קָדְשֵׁי קָדָשִׁים וְקָדָשִׁים קַלִּים\hdot
אִם יֵשׁ בָּהֶן בְּנוֹתֵן טַעַם\hdot
הֲרֵי הַקַּלִּים נֶאֱכָלִים כַּחֲמוּרִים\hdot
וְאֵינָן טְעוּנִין מְרִיקָה וּשְׁטִיפָה\hdot
וְאֵינָן פּוֹסְלִין בְּמַגָּע\hdot
רָקִיק שֶׁנָּגַע בְּרָקִיק\hdot
וַחֲתִיכָה בַחֲתִיכָה\hdot
לֹא כָל הָרָקִיק וְלֹא כָל הָחֲתִיכוֹת אֲסוּרִין\hdot
אֵינוֹ אָסוּר אֶלָּא מָקוֹם שֶׁבָּלַע׃}

\perek{טְבוּל}{יוֹם וּמְחֻסַּר כִּפּוּרִים\hdot
אֵינָן חוֹלְקִין בַּקֳּדָשִׁים\hdot
לֶאֱכוֹל לָעֶרֶב\hdot
אוֹנֵן נוֹגֵעַ וְאֵינוֹ מַקְרִיב\hdot
וְאֵינוֹ חוֹלֵק לֶאֱכוֹל לָעֶרֶב\hdot
בַּעֲלֵי מוּמִין בֵּין בַּעֲלֵי מוּמִין קְבוּעִין\hdot
בֵּין בַּעֲלֵי מוּמִין עוֹבְרִין\hdot
חוֹלְקִין וְאוֹכְלִין\hdot
אֲבָל לֹא מַקְרִיבִין\hdot
וְכָל שֶׁאֵינוֹ רָאוּי לַעֲבוֹדָה אֵינוֹ חוֹלֵק בַּבָּשָׂר\hdot
וְכָל שֶׁאֵין לוֹ בַבָּשָׂר אֵין לוֹ בְעוֹרוֹ\hdot
אֲפִילוּ טָמֵא בְּשַׁעַת זְרִיקַת דָּמִים\hdot
וְטָהוֹר בְּשַׁעַת הֶקְטֵר חֲלָבִים\hdot
אֵינוֹ חוֹלֵק בַּבָּשָׂר\hdot
שֶׁנֶּאֱמַר הַמַּקְרִיב אֶת דַּם הַשְּׁלָמִים וְאֶת הַחֵלֶב מִבּנֵי אַהֲרֹן\hdot
לוֹ תִהְיֶה שׁוֹק הַיָּמִין לְמָנָה׃}

\halacha{כָּל שֶׁלֹּא זָכָה הַמִּזְבֵּחַ בִּבְשָׂרָהּ לֹא זָכוּ הַכֹּהֲנִים בְּעוֹרָהּ\hdot
שֶׁנֶּאֱמַר עוֹלַת אִישׁ\hdot
עוֹלָה שֶׁעָֽלְתָה לָאִישׁ\hdot
עוֹלָה שֶׁנִּשְׁחֲטָה שֶׁלֹּא לִשְׁמָהּ\hdot
אַף עַל פִּי שֶׁלֹּא עָֽלְתָה לַבְּעָלִים\hdot
עוֹרָהּ לַכֹּהֲנִים\hdot
אֶחָד עוֹלַת הָאִישׁ\hdot
וְאֶחָד עוֹלַת הָאִשָּׁה\hdot
עוֹרוֹתֵיהֶן לַכֹּהֲנִים׃}

\halacha{עוֹרוֹת קָדָשִׁים קַלִּים לַבְּעָלִים\hdot
וְעוֹרוֹת קָדְשֵׁי קָדָשִׁים לַכֹּהֲנִים\hdot
קַל וָחֹמֶר מָה\hdot
אִם עוֹלָה שֶׁלֹּא זָכוּ בִבְשָׂרָהּ\hdot
זָכוּ בְעוֹרָהּ\hdot
קָדְשֵׁי קָדָשִׁים שֶׁזָּכוּ בִבְשָׂרָן\hdot
אֵינוֹ דִין שֶׁיִּזְכּוּ בְעוֹרָן\hdot
אֵין מִזְבֵּחַ יוֹכִיחַ\hdot
שֶׁאֵין לוֹ עוֹר מִכָּל מָקוֹם׃}

\halacha{כָּל הַקָּדָשִׁים שֶׁאִרַע בָּהֶם פִּסּוּל קֹדֶם לְהֶפְשֵׁיטָן\hdot
אֶין עוֹרוֹתֵיהֶם לַכֹּהֲנִים\hdot
לְאַחַר הֶפְשֵׁיטָן עוֹרוֹתֵיהֶם לַכֹּהֲנִים\hdot
אָמַר רִבִּי חֲנִינָא סְגַן הַכֹּהֲנִים מִיָּמַי לֹא רָאִיתִי עוֹר יוֹצֵא לְבֵית הַשְּׂרֵפָה\hdot
אָמַר רִבִּי עֲקִיבָא מִדְּבָרָיו לָמַדְנוּ\hdot
שֶׁהַמַּפְשִׁיט אֶת הַבְּכוֹר\hdot
וְנִמְצָא טְרֵפָה\hdot
שֶׁיֵּאוֹתוּ הַכֹּהֲנִים בְּעוֹרוֹ\hdot
וַחֲכָמִים אוֹמְרִים אֵין לֹא רָאִינוּ רְאָיָה\hdot
אֶלָּא יוֹצֵא לְבֵית הַשְּׂרֵפָה׃}

\halacha{פָּרִים הַנִּשְׂרָפִים וּשְׂעִירִים הַנִּשְׂרָפִים\hdot
בִּזְמָן שֶׁהֵן נִשְׂרָפִין כְּמִצְוָתָן\hdot
נִשְׂרָפִין בְּבֵית הַדֶּשֶׁן\hdot
וּמְטַמְּאִין בְּגָדִים\hdot
וְאִם אֵינָן נִשְׂרָפִין כְּמִצְוָתָן\hdot
נִשְׂרָפִין בְּבֵית הַבִּירָה\hdot
וְאֵינָם מְטַמְּאִין בְּגָדִים׃}

\halacha{הָיוּ סוֹבְלִין אוֹתָן בְּמוֹטוֹת\hdot
יָֽצְאוּ הָרִאשׁוֹנִים חוּץ לְחוֹמַת הָעֲזָרָה\hdot
וְהָאַחֲרוֹנִים לֹא יָֽצְאוּ\hdot
הָרִאשׁוֹנִים מְטַמְּאִין בְּגָדִים\hdot
וְהָאַחֲרוֹנִים אֵינָן מְטַמְּאִין בְּגָדִים\hdot
עַד שֶׁיֵּצְאוּ\hdot
יָֽצְאוּ אֵלּוּ וָאֵלּוּ\hdot
אֵלּוּ וָאֵלּוּ מְטַמְּאִין בְּגָדִים\hdot
רִבִּי שִׁמְעוֹן אוֹמֵר אֵלּוּ וָאֵלּוּ אֵינָן מְטַמְּאִין בְּגָדִים\hdot
עַד שֶׁיֻּצַּת הָאוּר בְּרֻבָּן\hdot
נִתַּךְ הַבָּשָׂר\hdot
אֵין הַשׂוֹרֵף מְטַמֵּא בְּגָדִים׃}
