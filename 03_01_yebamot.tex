\tractatehead{מסכת יבמות}{yebamot}

\chead{יום יוד}

\perek{חֲמֵשׁ}{עֶשְׂרֵה נָשִׁים פּוֹטְרוֹת צָרוֹתֵיהֶן\hdot
וְצָרוֹת צָרוֹתֵיהֶן\hdot
מִן הַחֲלִיצָה וּמִן הַיִּבּוּם\hdot
עַד סוֹף הָעוֹלָם\hdot
וְאֵלּוּ הֵן\hdot
בִּתּוֹ\hdot
וּבַת בִּתּוֹ\hdot
וּבַת בְּנוֹ\hdot
בַּת אִשְׁתּוֹ\hdot
וּבַת בְּנָהּ\hdot
וּבַת בִּתָּהּ\hdot
חֲמוֹתוֹ\hdot
וְאֵם חֲמוֹתוֹ\hdot
וְאֶם חָמִיו\hdot
אֲחוֹתוֹ מֵאִמּוֹ\hdot
וַאֲחוֹת אִמּוֹ\hdot
וַאֲחוֹת אִשְׁתּוֹ\hdot
וְאֵשֶׁת אָחִיו מֵאִמּוּ\hdot
וְאֵשֶׁת אָחִיו שֶׁלֹּא הָיָה בְעוֹלָמוֹ\hdot
וְכַלָּתוֹ\hdot
הֲרֵי אֵלּוּ פּוֹטְרוֹת צָרוֹתֵיהֶן\hdot
וְצָרוֹת צָרוֹתֵיהֶן מִן הַחֲלִיצָה וּמִן הַיִּבּוּם עַד סוֹף הָעוֹלָם\hdot
וְכֻלָּן אִם מֵתוּ\hdot
אוֹ מִאֲנוּ\hdot
אוֹ נִתְגָּֽרְשׁוּ\hdot
אוֹ שֶׁנִּמְצְאוּ אַיְלוֹנִיּוֹת\hdot
צָרוֹתֵיהֶן מֻתָּרוֹת\hdot
וְאֵי אַתָּה יָכוֹל לוֹמַר בַּחֲמוֹתוֹ (וּבְאֵם חֲמוֹתוֹ) וְבְאֵם חָמִיו\hdot
שֶׁנִּמְצְאוּ אַיּלוֹנִיּוֹת אוֹ שֶׁמִּאֲנוּ׃}

\halacha{כֵּיצִד פּוֹטְרוֹת צָרוֹתֵיהֶן\hdot
הָֽיְתָה בִתּוֹ\hdot
אוֹ אַחַת מִכָּל הָעֲרָיוֹת הָאֵלּוּ\hdot
נְשׂוּאָה לְאָחִיו\hdot
וְלוֹ אִשָּׁה אַחֶרֶת וּמֵת\hdot
כַּשֵּׁם שֶׁבִּתּוֹ פְטוּרָה\hdot
כַּךְ צָרָתָהּ פְּטוּרָה\hdot
הָֽלְכָה צָרַת בִּתּוֹ\hdot
וְנִשֵּׂאת לְאָחִיו הַשֵּׁנִי\hdot
וְלוֹ אִשָּׁה אַחֶרֶת וּמֵת\hdot
כַּשֵּׁם שֶׁצָּרַת בִּתּוֹ פְטוּרָה\hdot
כַּךְ צָרַת צָרָתָהּ פְּטוּרָה\hdot
אֲפִילוּ הֵן מֵאָה\hdot
כֵּיצַד אִם מֵתוּ צָרוֹתֵיהֶן מֻתָּרוֹת\hdot
הָֽיְתָה בִתּוֹ אוֹ אַחַת מִכָּל הָעֲרָיוֹת הָאֵלּוּ\hdot
נְשׂוּאָה לְאָחִיו\hdot
וְלוֹ אִשָּׁה אָחֶרֶת\hdot
מֵתָה בִתּוֹ אוֹ נִתְגָּֽרְשָׁה\hdot
וְאַחַר כַּךְ מֵת אָחִיו\hdot
צָרָתָהּ מֻתֶּרֶת\hdot
וְכָל הַיְּכוֹלָה לְמָאֵן וְלֹא מִיאֲנָה\hdot
צָרָתָהּ חוֹלֶצֶת וְלֹא מִתְיַבֶּמֶת׃}

\halacha{שֵׁשׁ עֲרָיוֹת חֲמוּרוֹת מֵאֵלּוּ\hdot
מִפְּנֵי שֶׁנְּשֹוּאוֹת לַאֲחֵרִים צָרוֹתֵיהֶן מֻתָּרוֹת\hdot
אִמּוֹ\hdot
וְאֵשֶׁת אָבִיו\hdot
וַאֲחוֹת אָבִיו\hdot
אֲחוֹתוֹ מֵאָבִיו\hdot
וְאֵשֶׁת אֲחִי אָבִיו\hdot
וְאֵשֶׁת אָחִיו מֵאָבִיו׃}

\halacha{בֶּית שַׁמָּאי מַתִּירִין הַצָּרוֹת לָאַחִים\hdot
וּבֵית הִלֵּל אוֹסְרִין\hdot
חָֽלְצוּ\hdot
בֵּית שַׁמָּאי פּוֹסְלִין מִן הַכְּהֻנָּה\hdot
וּבֵית הִלֵּל מַכְשִׁירִין\hdot
נִתְיַבְּמוּ בֵּית שַׁמָּאי מַכְשִׁירִין\hdot
וּבֵית הִלֵּל פּוֹסְלִין\hdot
אַף עַל פִּי שֶׁאֵלּוּ (אוֹסְרִין וְאֵלּוּ מַתִּירִין\hdot
אֵלּוּ) פּוֹסְלִין וְאֵלּוּ מַכְשִׁירִין\hdot
לֹא נִמְנְעוּ בֵּית שַׁמָּאי מִלִּשָּׂא נָשִׁים מִבֵּית הִלֵּל\hdot
וְלֹא בֵית הִלֵּל מִבֵּית שַׁמָּאי\hdot
כָּל הַטַּהֲרוֹת וְהַטֻּמְאוֹת שֶׁהָיוּ אֵלּוּ מְטַהֲרִין וְאֵלּוּ מְטַמְּאִין\hdot
לֹא נִמְנְעוּ עוֹשִׂין טַהֲרוֹת\hdot
אֵלּו עַל גַּבֵּי אֵלּוּ׃}

\perek{כֵּיצַד}{אֵשֶׁת אָחִיו שֶׁלֹּא הָיָה בְעוֹלָמוֹ\hdot
שְׁנֵי אַחִים וּמֵת אַחַד מֵהֶם\hdot
וְנוֹלָד לָהֶם אָח\hdot
וְאַחַר כַּךְ יִבֵּם הַשֵּׁנִי אֶת אֵשֶׁת אָחִיו וּמֵת\hdot
הָרִאשׁוֹנָה יוֹצֵאה מִשּׁוּם אֵשֶׁת אָחִיו שֶׁלֹּא הָיָה בְעוֹלָמוֹ\hdot
וְהַשְּׁנִיָּה מִשּׁוּם צָרָתָהּ\hdot
עָשָׂה בָהּ מַאֲמָר וּמֵת\hdot
שְׁנִיָּה חוֹלֶצֶת וְלֹא מִתְיַבֶּמֶת׃}

\halacha{שְֹנֵי אַחִים וּמֵת אַחַד מֵהֶן\hdot
וְיִבֵּם הַשֵּׁנִי אֶת אֵשֶׁת אָחִיו\hdot
וְאַחַר כַּךְ נוֹלָד לָהֶן אָח וּמֵת\hdot
הָרִאשׁוֹנָה יוֹצְאָה מִשּׁוּם אֵשֶׁת אָחִיו שֶׁלֹּא הָיָה בְעוֹלָמוֹ\hdot
וְהַשְּׁנִיָּה מִשּׁוּם צָרָתָהּ\hdot
עָשָׂה בָהּ מַאֲמָר וּמֵת\hdot
הַשְּׁנִיָּה חוֹלֶצֶת וְלֹא מִתְיַבֵֶּמֶת\hdot
רִבִּי שִׁמְעוֹן אוֹמֵר מְיַבֵּם לְאֵיזוֹ מֵהֶן שֶׁיִּרְצֶה\hdot
אוֹ חוֹלֵץ לְאֵיזוֹ מֵהֶן שֶׁיִּרְצֶה׃}

\halacha{כְּלַל אָֽמְרוּ בַיְּבָמָה\hdot
כָּל שֶׁהִיא אֲסוּרָה אִסּוּר עֶרְוָה לֹא חוֹלֶצֶת וְלֹא מִתְיַבֶּמֶת\hdot
(אֲסוּרָה) אִסּוּר מִצְוָה וְאִסּוּר קְדוּשָׁה\hdot
חוֹלֶצֶת וְלֹא מִתְיַבֶּמֶת\hdot
אֲחוֹתָהּ שֶׁהִיא יְבִמְתָּהּ\hdot
חוֹלֶצֶת אוֹ מִתְיַבֶּמֶת׃}

\halacha{אִסּוּר מִצְוָה שְׁנִיּוֹת מִדִּבְרֵי סוֹפְרִים\hdot
אִסּוּר קְדוּשָׁה אַלְמָנָה לְכֹהֵן גָּדוֹל\hdot
גְּרוּשָׁה וַחֲלוּצָה לְכֹהֵן הֶדְיוֹט\hdot
מַמְזֶרֶת וּנְתִינָה לְיִשְׂרָאֵל\hdot
וּבַת יִשְׂרָאֵל לְנָתִין וּמַמְזֵר׃}

\halacha{מִי שֶׁיֵּשׁ לוֹ אָח מִכָּל מָקוֹם\hdot
זוֹקֵק אֶת אֵשֶׁת אָחִיו לְיִבּוּם\hdot
וְאָחִיו לְכָל דָּבָר\hdot
חוּץ מִמִּי שֵֶׁיֵּשׁ לוֹ מִן הַשִּׁפְחָה וּמִן הַנָּכְרִית\hdot
מִי שֶׁיֵּשׁ לוֹ בֵן מִכָּל מָקוֹם\hdot
פּוֹטֵר אֵשֶׁת אָבִיו מִן הַיִּבּוּם\hdot
וְחַיָּיב עַל מַכָּתוֹ וְעַל קִלְלָתוֹ\hdot
וּבְנוֹ לְכָל דָּבָר\hdot
חוּץ מִמִּי שֶׁיֵּשׁ לוֹ מִן הַשִּׁפְחָה וּמִן הַנָּכְרִית׃}

\halacha{מִי שֶׁקִּדֵּשׁ אַחַת מִשְּׁתֵּי אֲחִיּוֹת\hdot
וְאֵינוֹ יוֹדֵעַ אֵיזֶה מֵהֶן קִדֵּשׁ\hdot
נוֹתֵן גֵּט לְזוֹ וְגֵט לְזוֹ\hdot
מֵת וְלוֹ אָח אֶחָד\hdot
חוֹלֵץ לִשְׁתֵּיהֶן\hdot
הָיוּ לוֹ שְׁנַיִם\hdot
אֶחָד חוֹלֵץ וְאֶחָד מְיַבֵּם\hdot
קִדְּמוּ וְכִנְּסוּ\hdot
אֵין מוֹצִיאִין מִיָּדָם׃}

\halacha{שְׁנַיִם שֶׁקִּדְּשׁוּ שְׁתֵּי אֲחִיּוֹת\hdot
זֶה אֵינוֹ יוֹדֵעַ אֵיזוֹ קִדֵּשׁ\hdot
וְזֶה אֵינוֹ יוֹדֵעַ אֵיזוֹ קִדֵּשׁ\hdot
זֶה נוֹתֵן שְׁנֵי גִטִּין\hdot
וְזֶה נוֹתֵן שְׁנֵי גִטִּין\hdot
מֵתוּ\hdot
לַזֶּה אָח וְלַזֶּה אָח\hdot
זֶה חוֹלֵץ לִשְׁתֵּיהֶן\hdot
וְזֶה חוֹלֵץ לִשְׁתֵּיהֶן\hdot
לַזֶּה אֶחָד\hdot
וְלַזֶּה שְׁנַיִם\hdot
הַיָּחִיד חוֹלֵץ לִשְׁתֵּיהֶן\hdot
וְהַשְּׁנַיִם אֶחָד חוֹלֵץ\hdot
וְאֶחָד מְיַבֵּם\hdot
קִדְּמוּ וְכִנְּסוּ\hdot
אֵין מוֹצִיאִין מִיָּדָם\hdot
לַזֶּה שְׁנַיִם וְלַזֶּה שְׁנַיִם\hdot
אָחִיו שֶׁל זֶה חוֹלֵץ לְאֶחָת\hdot
וְאָחִיו שֶׁל זֶה חוֹלֵץ לְאֶחָת\hdot
אָחִיו שֶׁל זֶה מְיַבֵּם חֲלוּצָתוֹ שֶׁל זֶה\hdot
וְאָחִיו שֶׁל זֶה מְיַבֵּם חֲלוּצָתוֹ שֶׁל זֶה\hdot
קִדְּמוּ שְׁנַיִם וְחָֽלְצוּ\hdot
לֹא יְיַבְּמוּ הַשְּׁנַיִם\hdot
אֶלָּא אֶחָד חוֹלֵץ וְאֶחָד מְיַבֵּם\hdot
קִדְּמוּ וְכִנְּסוּ\hdot
אֵין מוֹצִיאִין מִיָּדָם׃}

\halacha{מִצְוָה בַגָּדוֹל לְיַבֵּם\hdot
וְאִם קָדַם הַקָּטָן זָכָה\hdot
הַנִּטְעָן עַל הַשִּׁפְחָה וְנִשְׁתַּחְרְרָה\hdot
אוֹ עַל הַנָּכְרִית וְנִתְגַּיְּרָה\hdot
הֲרֵי זֶה לֹא יִכְנוֹס\hdot
וְאִם כָּנַס אֵין מוֹצִיאִין מִיָּדוֹ\hdot
הַנִּטְעָן עַל אֵשֶׁת אִישׁ\hdot
וְהוֹצִיאוּהָ מִתַּחַת יָדוֹ\hdot
אַף עַל פִּי שֶׁכָּנַס יוֹצִיא׃}

\halacha{הַמֵּבִיא גֵט מִמְּדִינַת הַיָּם וְאָמַר בְּפָנַי נִכְתָּב וּבְפָנַי נֶחְתָּם\hdot
לֹא יִשָּׂא אֶת אִשְׁתּוֹ\hdot
מֵת\hdot
הֲרַגְתִּיו\hdot
הֲרַגְנֻהוּ\hdot
לֹא יִשָּׂא אֶת אִשְׁתּוֹ\hdot
רִבִּי יְהוּדָה אוֹמֵר הֲרַגְתִּיו\hdot
לֹא תִנָּשֵׂא אִשְׁתּוֹ\hdot
הֲרַגְנֻהוּ\hdot
תִּנָּשֵׂא אִשְׁתּוֹ׃}

\halacha{הֶחָכָם שֶׁאָסַר אֶת הָאִשָּׁה בְּנֶדֶר עַל בַּעְלָהּ\hdot
הֲרֵי זֶה לֹא יִשָּׂאֶנָּה\hdot
מִאֲנָה\hdot
אוֹ שֶׁחָֽלְצָה בְפָנָיו\hdot
יִשָּׂאֶנָּה\hdot
מִפְּנֵי שֶׁהוּא בֵית דִּין\hdot
וְכֻלָּם\hdot
שֶׁהָיוּ לָהֶם נָשִׁים וּמֵתוּ\hdot
מוּתָרוֹת לִנָּשֵׂא לָהֶם\hdot
וְכֻלָּן שֶׁנִּשְּׂאוּ לַאֲחֵרִים וְנִתְגָּֽרְשׁוּ\hdot
אוֹ שֶׁנִּתְאַלְמְנוּ\hdot
מוּתָרוֹת לִנָּשֵׂא לָהֶן\hdot
וְכֻלָּן מוּתָרוֹת לִבְנֵיהֶם\hdot
אוֹ לַאֲחֵיהֶם׃}

\perek{אַרְבָּעָה}{אַחִין\hdot
שְׁנַַיִם מֵהֶן נְשׂוּאִים שְׁתֵּי אֲחִיּוֹת\hdot
וּמֵתוּ הַנְּשׂוּאִים אֶת הָאֲחִיּוֹת\hdot
הֲרֵי אֵלּוּ חוֹלְצוֹת וְלֹא מִתְיַבְּמוֹת\hdot
וְאִם קִדְּמוּ וְכָֽנּסוּ\hdot
יוֹצִיאוּ\hdot
רִבִּי אֱלִיעֶזֶר אוֹמֵר\hdot
בֵּית שַׁמָּאי אוֹמְרִים יְקַיְּמוּ\hdot
וּבֵית הִלֵּל אוֹמְרִים יוֹצִיאוּ׃}

\halacha{הָֽיְתָה אַחַת מֵהֶן\hdot
אֲסוּרָה עַל אֶחָד אִסּוּר עֶרְוָה\hdot
אָסוּר בָּהּ\hdot
וּמוּתָר בַּאֲחוֹתָהּ\hdot
וְהַשֵּׁנִי אָסוּר בִּשְׁתֵּיהֶן\hdot
אִסּוּר מִצְוָה\hdot
וְאִסּוּר קְדוּשָׁה\hdot
חוֹלֶצֶת וְלֹא מִתְיַבֶּמֶת׃}

\halacha{הָֽיְתָה אַחַת מֵהֶן\hdot
אֲסוּרָה עַל זֶה אִסּוּר עֶרְוָה\hdot
וְהַשְּׁנִיָּה\hdot
אֲסוּרָה עַל זֶה אִסּוּר עֶרְוָה\hdot
הָאֲסוּרָה לַזֶּה\hdot
מֻתֶּרֶת לַזֶּה\hdot
וְהָאֲסוּרָה לַזֶּה\hdot
מֻתֶּרֶת לַזֶּה\hdot
וְזוֹ הִיא שֶׁאָֽמְרוּ אֲחוֹתָהּ כְּשֶׁהִיא יִבִמְתָּהּ\hdot
אוֹ חוֹלֶצֶת אוֹ מִתְיַבֶּמֶת׃}

\halacha{שְׁלֹשָׁה אַחִים שְׁנַיִם מֵהֶן נְשׂוּאִין שְׁתֵּי אֲחִיּוֹת\hdot
אוֹ אִשָּׁה וּבִתָּהּ\hdot
אוֹ אִשָּׁה וּבַת בִּתָּהּ\hdot
אוֹ אִשָּׁה וּבַת בְּנָהּ\hdot
הֲרֵי אֵלּוּ חוֹלְצוֹת וְלֹא מִתְיַבְּמוֹת\hdot
וְרִבִּי שִׁמְעוֹן פּוֹטֵר\hdot
הָֽיְתָה אַחַת מֵהֶן אֲסוּרָה עָלָיו אִסּוּר עֶרְוָה\hdot
אָסוּר בָּהּ וּמוּתָר בַּאֲחוֹתָהּ\hdot
אִסּוּר מִצְוָה אוֹ אִסּוּר קְדוּשָׁה\hdot
חוֹלֶצֶת וְלֹא מִתְיַבֶּמֶת׃}

\halacha{שְׁלֹשָׁה אַחִים שְׁנַיִם (מֵהֶן) נְשׂוּאִים שְׁתֵּי אֲחִיּוֹת וְאֶחָד מֻפְנֶה\hdot
מֵת אֶחָד מִבַּעֲלֵי אֲחִיּוֹת וְעָשָׂה (בָּהּ) מֻפְנֶה מַאֲמָר\hdot
וְאַחַר כַּךְ מֵת אָחִיו הַשֵּׁנִי\hdot
בֵּית שַׁמָּאי אוֹמְרִים אִשְׁתּוֹ עִמּוֹ וְהַלָּה תֵצֵא מִשּׁוּם אֲחוֹת אִשָּׁה\hdot
וּבֵית הִלֵּל אוֹמְרִים מוֹצִיא אֶת אִשְׁתּוֹ בְּגֵט וּבַחֲלִיצָה\hdot
וְאֵשֶׁת אָחִיו בַּחֲלִיצָה\hdot
זוֹ הִיא שֶׁאָֽמְרוּ אוֹי לוֹ עַל אִשְׁתּוֹ\hdot
וְאוֹי לוֹ עַל אֵשֶׁת אָחִיו׃}

\halacha{שְׁלֹשָׁה אַחִים\hdot
שְׁנַיִם מֵהֶן נְשׂוּאִין שְׁתֵּי אֲחִיּוֹת\hdot
וְאֶחָד נָשׂוּי נָכְרִית\hdot
מֵת אֶחָד מִבַּעֲלֵי אֲחִיּוֹת\hdot
וְכָנַס נָשׂוּי נָכְרִית אֶת אִשְׁתּוֹ וּמֵת\hdot
הָרִאשׁוֹנָה יוֹצְאָה מִשּׁוּם אֲחוֹת אִשָּׁה\hdot
וּשְׁנִיָּה מִשּׁוּם צָרָתָהּ\hdot
עָשָׂה בָהּ מַאֲמָר וּמֵת\hdot
נָכְרִית חוֹלֶצֶת וְלֹא מִתְיַבֶּמֶת\hdot
שְׁלֹשָׁה אַחִים\hdot
שְׁנַיִם מֵהֶם נְשׂוּאִים שְׁתֵּי אֲחִיּוֹת\hdot
וְאֶחָד נָשׂוּי נָכְרִית\hdot
מֵת הַנָּשׂוּי נָכְרִית\hdot
וְכָנַס אֶחָד מִבַּעֲלֵי אֲחִיּוֹת אֶת אִשְׁתּוֹ\hdot
וּמֵת\hdot
הָרִאשׁוֹנָה יוֹצְאָה מִשּׁוּם אֲחוֹת אִשָּׁה\hdot
וּשְׁנִיָּה מִשּׁוּם צָרָתָהּ\hdot
עָשָׂה בָהּ מַאֲמָר וּמֵת\hdot
נָכְרִית חוֹלֶצֶת וְלֹא מִתְיַבֶּמֶת׃}

\halacha{שְׁלֹשָׁה אַחִים\hdot
שְׁנַיִם מֵהֶן נְשׂוּאִים שְׁתֵּי אֲחִיּוֹת\hdot
וְאֶחָד נָשׂוּי נָכְרִית\hdot
מֵת אֶחָד מִבַּעֲלֵי אֲחִיּוֹת\hdot
וְכָנַס נָשׂוּי נָכְרִית אֶת אִשְׁתּוֹ\hdot
וּמֵתָה אִשְׁתּוֹ שֶׁל שֵׁנִי\hdot
וְאַחַר כַּךְ מֵת נָשׁוּי נָכְרִית\hdot
הֲרֵי זוֹ אֲסוּרָה עָלָיו עוֹלָמִית\hdot
הוֹאִיל וְנֶאֱסָרָה עָלָיו שָׁעָה אֶחָת\hdot
שְׁלֹשָׁה אַחִים\hdot
שְׁנַיִם מֵהֶן נְשׂוּאִין שְׁתֵּי אֲחִיּוֹת\hdot
וְאֶחָד נָשׂוּי נָכְרִית\hdot
גֵּרַשׁ אַחַד מִבַּעֲלֵי אֲחִיּוֹת אֶת אִשְׁתּוֹ\hdot
וּמֵת נָשׂוּי נָכְרִית\hdot
וְכִנְּסָה הַמְּגָרֵשׁ וּמֵת\hdot
זוֹ הִיא שֶׁאָֽמְרוּ\hdot
וְכֻלָּן שֶׁמֵּתוּ\hdot
אוֹ נִתְגָּֽרְשׁוּ\hdot
צָרוֹתֵיהֶן מֻתָּרוֹת׃}

\halacha{וְכֻלָּן שֶׁהָיוּ בָהֶן קִדּוּשִׁין\hdot
אוֹ גֵירוּשִׁין בְּסָפֵק\hdot
הֲרֵי אֵלּוּ (צָרוֹת) חוֹלְצוֹת וְלֹא מִתְיַבְּמוֹת\hdot
כֵּיצַד סָפֵק קִדּוּשִׁין\hdot
זָרַק לָהּ קִדּוּשִׁין\hdot
סָפֵק קָרוֹב לוֹ\hdot
סָפֵק קָרוֹב לָהּ\hdot
זֶהוּ סָפֵק קִדּוּשִׁין\hdot
סָפֵק גֵּירוּשִׁין\hdot
כָּתַב בִּכְתַב יָדוֹ\hdot
וְאֵין עָלָיו עֵדִים\hdot
יֵשׁ עָלָיו עֵדִים וְאֵין בּוֹ זְמָן\hdot
יֵשׁ בּוֹ זְמָן וְאֵין בּוֹ אֶלָּא עֵד אֶחָד\hdot
זֶהוּ סָפֵק גֵּירוּשִׁין׃}

\halacha{שְׁלֹשָׁה אַחִין נְשׂוּאִין שָׁלֹשׁ נָכְרִיּוֹת\hdot
וּמֵת אֶחָד מֵהֶן\hdot
וְעָשָׂה בָהּ הַשֵּׁנִי מַאֲמָר וּמֵת\hdot
הֲרֵי אֵלּוּ חוֹלְצוֹת וְלֹא מִתְיַבְּמוֹת\hdot
שֶׁנֶּאֱמַר וּמֵת אַחַד מֵהֶם\hdot
יְבָמָהּ יָבֹא עָלֶיהָ\hdot
שֶׁעָלֶיהָ זִקַּת יָבָם אֶחָד\hdot
וְלֹא שֶׁעָלֶיהָ זִקַּת שְׁנֵי יְבָמִין\hdot
רִבִּי שִׁמְעוֹן אוֹמֵר מְיַבֵּם לְאֵי זוֹ שֶׁיִּרְצֶה\hdot
וְחוֹלֵץ לַשְּׁנִיָּה\hdot
שְׁנֵי אַחִין נְשׂוּאִים לִשְׁתֵּי אֲחִיּוֹת\hdot
וּמֵת אֶחָד מֵהֶן\hdot
וְאַחַר כַּךְ מֵתָה אִשְׁתּוֹ שֶׁל שֵׁנִי\hdot
הֲרֵי זוֹ אֲסוּרָה עָלָיו עוֹלָמִית\hdot
הוֹאִיל וְנֶאֱסָרָה עָלָיו שָׁעָה אֶחָת׃}

\halacha{שְׁנַיִם שֶׁקִּדְּשׁוּ שְׁתֵּי נָשִׁים\hdot
וּבְשַׁעַת כְּנִיסָתָן לַחֻפָּה\hdot
הֶחֱלִיפוּ אֶת שֶׁל זֶה לַזֶּה\hdot
וְאֶת שֶׁל זֶה לַזֶּה\hdot
הֲרֵי אֵלּוּ חַיָּבִין מִשּׁוּם אֵשֶׁת אִישׁ\hdot
וְאִם הָיוּ אַחִים\hdot
מִשּׁוּם אֵשֶׁת אָח\hdot
וְאִם הָיוּ אֲחִיּוֹת\hdot
מִשּׁוּם אִשָּׁה אֶל אֲחוֹתָהּ\hdot
וְאִם הָיוּ נִדּוֹת מִשּׁוּם נִדָּה\hdot
וּמַפְרִישִׁין אוֹתָן שְׁלֹשָׁה חֳדָשִׁים\hdot
שֶׁמֶא מְעֻבָּרוֹת הֵן\hdot
וְאִם הָיוּ קְטַנּוֹת שֶׁאֵינָן רְאוּיוֹת לִילֵד\hdot
מַחֲזִירִין אוֹתָן מִיָּד\hdot
וְאִם הָיוּ כֹהֲנוֹת\hdot
נִפְסְלוּ מִן הַתְּרוּמָה׃}

\perek{הַחוֹלֵץ}{לִיבִמְתּוֹ\hdot
וְנִמְצֵאת מְעֻבֶּרֶת וְיָֽלְדָה\hdot
בִּזְמַן שֶׁהַוָּלֶד שֶׁל קַיָּמָא\hdot
הוּא מוּתָר בִּקְרוֹבוֹתֶיהָ וְהִיא מוּתֶרֶת בִּקְרוֹבָיו\hdot
וְלֹא פְסָלָהּ מִן הַכְּהוּנָה\hdot
אֵין הַוָּלֶד שֶׁל קַיָּמָא\hdot
הוּא אָסוּר בִּקְרוֹבוֹתֶיהָ וְהִיא אֲסוּרָה בִקְרוֹבָיו\hdot
וּפְסָלָהּ מִן הַכְּהוּנָה׃}

\halacha{הַכּוֹנֵס אֶת יְבִמְתּוֹ\hdot
וְנִמְצֵאת מְעֻבֶּרֶת וְיָֽלְדָה\hdot
בִּזְמַן שֶׁהַוָּלֶד שֶׁל קַיָּמָא\hdot
יוֹצִיא וְחַיָּבִין בַּקָּרְבָּן\hdot
וְאִם אֵין הַוָּלֶד שֶׁל קַיָּמָא יְקַיֵּים\hdot
סָפֵק בֶּן תִּשְׁעָה לָרִאשׁוֹן\hdot
סָפֵק בֶּן שִׁבְעָה לָאַחֲרוֹן\hdot
יוֹצִיא וְהַוָּלֶד כָּשֵׁר\hdot
וְחַיָּבִין בָּאָשָׁם תָּלוּי׃}

\halacha{שׁוֹמֶרֶת יָבָם שֶׁנָּֽפְלוּ לָהּ נְכָסִים\hdot
מוֹדִים בֵּית שַׁמָּאי וּבֵית הִלֵּל שֶׁמּוֹכֶרֶת וְנוֹתֶנֶת וְקַיָּים\hdot
מֵתָה\hdot
מַה יַּעֲשׂוּ בִכתוּבָתָהּ וּבַנְּכָסִים הַנִּכְנָסִים וְיוֹצְאִין עִמָּהּ\hdot
בֵּית שַׁמָּאי אוֹמְרִים יַחֲלוֹקוּ יוֹרְשֵׁי הַבַּעַל עִם יוֹרְשֵׁי הָאָב\hdot
וּבֵית הִלֵּל אוֹמְרִים נְכָסִים בְּחֶזְקָתָן\hdot
כּתוּבָה בְּחֶזְקַת יוֹרְשֵׁי הַבַּעַל\hdot
נְכָסִים הַנִּכְנָסִים וְיוֹצְאִים עִמָּהּ\hdot
בְּחֶזְקַת יוֹרְשֵׁי הָאָב׃}

\halacha{כְּנָסָהּ הֲרֵי הִיא כְאִשְׁתּוֹ לְכָל דָּבָר\hdot
וּבִלְבַד שְתְּהֵא כְתוּבָתָהּ\hdot
עַל נִכְסֵי בַעְלָהּ הָרִאשׁוֹן׃}

\halacha{מִצְוָה בַגָּדוֹל לְיַבֵּם\hdot
לֹא רָצָה מְהַלְּכִין עַל כָּל הָאַחִים\hdot
לֹא רָצוּ חוֹזְרִין אֵצֶל גָּדוֹל\hdot
וְאוֹמְרִים לוֹ עָלֶיךָ מִצְוָה\hdot
אוֹ חֲלוֹץ אוֹ יַבֵּם׃}

\halacha{תָּלָה בַקָּטָן עַד שֶׁיַּגְדִּיל\hdot
אוֹ בַגָּדוֹל עַד שֶׁיָּבֹא מִמְּדִינַת הַיָּם\hdot
אוֹ בַחֵרֵשׁ אוֹ בַשּׁוֹטֶה\hdot
אֵין שׁוֹמְעִין לוֹ\hdot
אֶלָּא אוֹמְרִים לוֹ עָלֶיךָ מִצְוָה\hdot
אוֹ חֲלוֹץ אוֹ יַבֵּם׃}

\halacha{הַחוֹלֵץ לִיבִמְתּוֹ\hdot
הֲרֵי הוּא כְּאֶחָד מִן הָאַחִים לְנַחֲלָה\hdot
וְאִם יֵשׁ שָׁם אָב\hdot
הַנְּכָסִים שֶׁל אָב\hdot
הַכּוֹנֵס אֶת יְבִמְתּוֹ\hdot
זָכָה בַנְּכָסִים שֶׁל אָחִיו\hdot
רִבִּי יְהוּדָה אוֹמֵר בֵּין כַּךְ וּבֵין כַּךְ\hdot
אִם יֵשׁ שָׁם אָב\hdot
הַנְּכָסִים שֶׁל אָב\hdot
הַחוֹלֵץ לִיבִמְתּוֹ\hdot
הוּא אָסוּר בִּקְרוֹבוֹתֶיהָ\hdot
וְהִיא אֲסוּרָה בִקְרוֹבָיו\hdot
הוּא אָסוּר בְּאִמָּהּ\hdot
וּבְאֵם אִמָּהּ\hdot
וּבְאֵם אָבִיהָ\hdot
וּבְבִתָּהּ\hdot
וּבְבַת בִּתָּהּ\hdot
וּבְבַת בְּנָהּ\hdot
וּבַאֲחוֹתָהּ בִּזְמַן שֶׁהִיא קַיֶּמֶת\hdot
וְהָאַחִים מוּתָרִין\hdot
וְהִיא אֲסוּרָה בְאָבִיו\hdot
וּבַאֲבִי אָבִיו\hdot
(וּבַאֲבִי אִמּוֹ)\hdot
וּבִבְנוֹ\hdot
וּבְבֶן בְּנוֹ\hdot
בְּאָחִיו\hdot
וּבְבֶן אָחִיו\hdot
מוּתָר אָדָם בִּקְרוֹבַת צָרַת חֲלוּצָתוֹ\hdot
וְאָסוּר בְּצָרַת קְרוֹבַת חֲלוּצָתוֹ׃}

\halacha{הַחוֹלֵץ לִיבִמְתּוֹ\hdot
וְנָשָׂא אָחִיו אֶת אֲחוֹתָהּ וּמֵת\hdot
חוֹלֶצֶת וְלֹא מִתְיַבֶּמֶת\hdot
וְכֵן הַמְּגָרֵשׁ אֶת אִשְׁתּוֹ\hdot
וְנָשָׂא אָחִיו אֶת אֲחוֹתָהּ וּמֵת\hdot
הֲרֵי זוֹ פְטוּרָה\hdot
מִן הַחֲלִיצָה וּמִן הַיִּבּוּם׃}

\halacha{שׁוֹמֶרֶת יָבָם שֶׁקִּדֵּשׁ אָחִיו אֶת אֲחוֹתָהּ\hdot
מִשּׁוּם רִבִּי יְהוּדָה (בֶּן בְּתֵירָא) אָֽמְרוּ\hdot
אוֹמְרִים לוֹ הַמְתֵּן עַד שֶׁיַּעֲשֶׂה אָחִיךָ הַגָּדוֹל מַעֲשֶׂה\hdot
חָלַץ לָהּ אָחִיו אוֹ כְנָסָהּ\hdot
יִכְנוֹס אֶת אִשְׁתּוֹ\hdot
מֵתָה הַיְּבָמָה יִכְנוֹס אֶת אִשְׁתּוֹ\hdot
מֵת יָבָם\hdot
יוֹצִיא אֶת אִשְׁתּוֹ בְגֵט\hdot
וְאֵשֶׁת אָחִיו בַּחֲלִיצָה׃}

\halacha{הַיְּבָמָה לֹא תַחֲלוֹץ וְלֹא תִתְיַבֵּם\hdot
עַד שֶׁיִּהְיוּ לָהּ שְׁלֹשָׁה חֳדָשִׁים\hdot
וְכֵן שְׁאַר כָּל הַנָּשִׁים\hdot
לֹא יִתְאָֽרְסוּ וְלֹא יִנָּֽשְׂאוּ\hdot
עַד שֶׁיִּהְיוּ לָהֶן שְׁלֹשָׁה חֳדָשִׁים\hdot
אֶחָד בְּתוּלוֹת וְאֶחָד בְּעוּלוֹת\hdot
אֶחָד גְּרוּשׁוֹת וְאֶחָד אַלְמָנוֹת\hdot
אֶחָד נְשׂוּאוֹת וְאֶחָד אֲרוּסוֹת\hdot
רִבִּי יְהוּדָה אוֹמֵר הַנְּשׂוּאוֹת יִתְאָֽרְסוּ\hdot
וְהָאֲרוּסוֹת יִנָּֽשְׂאוּ\hdot
חוּץ מִן הָאֲרוּסוֹת שֶׁבִּיהוּדָה\hdot
מִפְּנֵי שֶׁלִּבּוֹ גַס בָּהּ\hdot
רִבִּי יוֹסֵי אוֹמֵר כָּל הַנָּשִׁים יִתְאָֽרְסוּ\hdot
חוּץ מִן הָאַלְמָנָה\hdot
מִפְּנֵי הָאִבּוּל׃}

\halacha{אַרְבָּעָה אַחִים נְשׂוּאִים אַרְבַּע נָשִׁים וּמֵתוּ\hdot
אִם רָצָה הַגָּדוֹל שֶׁבָּהֶם לְיַבֵּם אֶת כֻּלָּן\hdot
הָרְשׁוּת בְּיָדוֹ\hdot
מִי שֶׁהָיָה נָשׂוּי שְׁתֵּי נָשִׁים וּמֵת\hdot
בִּיאָתָהּ אוֹ חֲלִיצָתָהּ שֶׁל אַחַת מֵהֶן\hdot
פּוֹטֶרֶת צָרָתָהּ\hdot
הָֽיְתָה אַחַת כְּשֵׁרָה וְאַחַת פְּסוּלָה\hdot
אִם הָיָה חוֹלֵץ חוֹלֵץ לַפְּסוּלָה\hdot
וְאִם הָיָה מְיַבֵּם מְיַבֵּם לַכְּשֵׁרָה׃}

\halacha{הַמַּחֲזִיר גְּרוּשָׁתוֹ\hdot
וְהַנּוֹשֵׂא חֲלוּצָתוֹ\hdot
וְהַנּוֹשֵׂא קְרוֹבַת חֲלוּצָתוֹ\hdot
יוֹצִיא וְהַוָּלֶד מַמְזֵר\hdot
דִּבְרֵי רִבִּי עֲקִיבָא\hdot
וַחֲכָמִים אוֹמְרִים אֵין הַוָּלֶד מַמְזֵר\hdot
וּמוֹדִים בְּנוֹשֵׂא קְרוֹבַת גְּרוּשָׁתוֹ\hdot
שֶׁהַוָּלֶד מַמְזֵר׃}

\halacha{אֵיזֶהוּ מַמְזֵר\hdot
כָּל שְׁאֵר בָּשָׂר שֶהוּא בְלֹא יָבֹא\hdot
דִּבְרֵי רִבִּי עֲקִיבָא\hdot
שִׁמְעוֹן הַתֵּימָנִי אוֹמֵר כָּל שֶׁחַיָּבִין עָלָיו כָּרֵת בִּידֵי שָׁמַיִם\hdot
וַהֲלָכָה כִּדְבָרָיו\hdot
רִבִּי יְהוֹשֻׁעַ אוֹמֵר כָּל שֶׁחַיָּבִין עָלָיו מִיתַת בֵּית דִּין\hdot
אָמַר רִבִּי שִׁמְעוֹן בֶּן עֲזָאי מָצָאתִי מְגִלּתַ יוֹחֲסִין בִּירוּשָׁלַיִם\hdot
וְכָתוּב בָּהּ\hdot
אִישׁ פְּלוֹנִי מַמְזֵר מֵאֵשֶׁת אִישׁ\hdot
לְקַיֵּם דִּבְרֵי רִבִּי יְהוֹשֻׁעַ\hdot
אִשְׁתּוֹ שֶׁמֵּתָה מוּתָר בַּאֲחוֹתָהּ\hdot
גֵּרָשָׁהּ וּמֵתָה מוּתָר בַּאֲחוֹתָהּ\hdot
נִשֵּׂאת לְאַחֵר וּמֵתָה מוּתָר בַּאֲחוֹתָהּ\hdot
יְבִמְתּוֹ שֶׁמֵּתָה מוּתָר בַּאֲחוֹתָהּ\hdot
חָלַץ לָהּ וּמֵתָה מוּתָר בַּאֲחוֹתָהּ\hdot
נִשֵּׂאת לְאַחֵר וּמֵתָה מוּתָר בַּאֲחוֹתָהּ׃}

\perek{רַבָּן}{גַּמְלִיאֵל אוֹמֵר אֵין גֵּט אַחַר גֵּט\hdot
וְלֹא מַאֲמָר אַחַר מַאֲמָר\hdot
וְלֹא בְעִילָה אַחַר בְּעִילָה\hdot
וְלֹא חֲלִיצָה אַחַר חֲלִיצָה\hdot
וַחֲכָמִים אוֹמְרִים יֵשׁ גֵּט אַחַר גֵּט\hdot
וְיֵשׁ מַאֲמָר אַחַר מַאֲמָר\hdot
אֲבָל לֹא אַחַר בְּעִילָה\hdot
וְלֹא אַחַר חֲלִיצָה\hdot
כְּלוּם׃}

\halacha{כֵּיצַד\hdot
עָשָׂה מַאֲמָר בִּיבִמְתּוֹ\hdot
וְנָתַן לָהּ גֵּט\hdot
צְרִיכָה הֵימֶנּוּ חֲלִיצָה\hdot
עָשָׂה מָאֲמָר וְחָלַץ\hdot
צְרִיכָה הֵימֶנּוּ גֵט\hdot
עָשָׂה מַאֲמָר וּבָעַל\hdot
הֲרֵי זוֹ כְמִצְוָתָהּ׃}

\halacha{נָתַן גֵּט וְעָשָׂה מַאֲמָר\hdot
צְרִיכָה גֵט וַחֲלִיצָה\hdot
נָתַן גֵּט וּבָעַל\hdot
צְרִיכָה גֵט וַחֲלִיצָה\hdot
נָתַן גֵּט וְחָלַץ\hdot
אֵין אַחַר חֲלִיצָה כְּלוּם\hdot
חָלַץ וְעָשָׂה מַאֲמָר\hdot
נָתַן גֵּט וּבָעַל\hdot
אוֹ בָעַל וְעָשָׂה מַאֲמָר\hdot
נָתַן גֵּט וְחָלַץ\hdot
אֵין אַחַר חֲלִיצָה כְּלוּם\hdot
אֶחָד יְבָמָה אַחַת לְיָבָם אֶחָד\hdot
וְאֶחָד שְׁתֵּי יְבָמוֹת לְיָבָם אֶחָד׃}

\halacha{כֵּיצַד\hdot
עָשָׂה מַאֲמָר בְּזוֹ וּמַאֲמָר בְּזוֹ\hdot
צְרִיכוֹת שְׁנֵי גִיטִין וַחֲלִיצָה\hdot
מַאֲמָר בְּזוֹ וְגֵט בְּזוֹ\hdot
צְרִיכָה גֵט וַחֲלִיצָה\hdot
מַאֲמָר בְּזוֹ וּבָעַל אֶת זוֹ\hdot
צְרִיכוֹת שְׁנֵי גִיטִין וַחֲלִיצָה\hdot
מַאֲמָר בְּזוֹ וְחָלַץ לְזוֹ\hdot
הָרִאשׁוֹנָה צְרִיכָה גֵט\hdot
גֵּט לְזוֹ וְגֵט לְזוֹ\hdot
צְרִיכוֹת הֵימֶנּוּ חֲלִיצָה\hdot
גֵּט לְזוֹ\hdot
וּבָעַל אֶת זוֹ\hdot
צְרִיכָה גֵט וַחֲלִיצָה\hdot
גֵּט לְזוֹ וּמַאֲמָר לְזוֹ\hdot
צְרִיכָה גֵט וַחֲלִיצָה\hdot
גֵּט לְזוֹ וְחָלַץ לְזוֹ\hdot
אֵין אַחַר חֲלִיצָה כְּלוּם׃}

\halacha{חָלַץ וְחָלַץ אוֹ חָלַץ וְעָשָׂה מַאֲמָר\hdot
נָתַן גֵּט וּבָעַל\hdot
אוֹ בָעַל וּבָעַל\hdot
אוֹ בָעַל וְעָשָׂה מַאֲמָר\hdot
נָתַן גֵּט וְחָלַץ\hdot
אֵין אַחַר חֲלִיצָה כְּלוּם\hdot
בֵּין יָבָם אֶחָד לִשְׁתֵּי יְבָמוֹת\hdot
בֵּין שְׁנֵי יְבָמִין לִיבָמָה אֶחָת׃}

\halacha{חָלַץ וְעָשָׂה מַאֲמָר\hdot
נָתַן גֵּט וּבָעַל אוֹ בָעַל וְעָשָׂה מַאֲמָר\hdot
וְנָתַן גֵּט וְחָלַץ\hdot
אֵין אַחַר חֲלִיצָה כְּלוּם\hdot
בֵּין בַּתְּחִילָה\hdot
בֵּין בָּאֶמְצַע\hdot
בֵּין בַּסּוֹף\hdot
וְהַבְּעִילָה בִּזְמָן שֶׁהִיא בַתְּחִלָּה אֵין אַחֲרֶיהָ כְּלוּם\hdot
בָּאֶמְצַע וּבַסּוֹף יֵשׁ אַחֲרֶיהָ כְּלוּם\hdot
רִבִּי נְחֶמְיָא אוֹמֵר אַחַת בְּעִילָה וְאַחַת חֲלִיצָה\hdot
בֵּין בַּתְּחִלָּה בֵּין בָּאֶמְצַע בֵּין בַּסּוֹף\hdot
אֵין אַחֲרֶיהָ כְּלוּם׃}

\perek{הַבָּא}{עַל יְבִמְתּוֹ\hdot
בֵּין בְּשׁוֹגֵג\hdot
בֵּין בְּמֵזִיד\hdot
בֵּין בְּאֹנֶס\hdot
בֵּין בְּרָצוֹן\hdot
אֲפִילוּ הוּא שׁוֹגֵג וְהִיא מְזִידָה\hdot
הוּא מֵזִיד וְהִיא שׁוֹגֶגֶת\hdot
הוּא אָנוּס וְהִיא לֹא אֲנוּסָה\hdot
הִיא אֲנוּסָה וְהוּא לֹא אָנוּס\hdot
אֶחָד הַמְּעָרֶה וְאֶחָד הַגּוֹמֵר\hdot
קָנָה\hdot
וְלֹא חָלַק בֵּין בִּיאָה לְבִיאָה׃}

\halacha{וְכֵן הַבָּא עַל אַחַת מִכָּל הָעֲרָיוֹת שֶׁבַּתּוֹרָה\hdot
אוֹ פְסוּלוֹת\hdot
כְּגוֹן אַלְמָנָה לְכֹהֵן גָּדוֹל\hdot
גְּרוּשָׁה וַחֲלוּצָה לְכֹהֵן הֶדְיוֹט\hdot
מַמְזֶרֶת וּנְתִינָה לְיִשִׂרָאֵל\hdot
בַּת יִשְׂרָאֵל לְמַמְזֵר וּלְנָתִין\hdot
פְּסָלָהּ\hdot
וְלֹא חָלַק בֵּין בִּיאָה לְבִיאָה׃}

\halacha{אַלְמָנָה לְכֹהֵן גָּדוֹל\hdot
גְּרוּשָׁה וַחֲלוּצָה לְכֹהֵן הֶדְיוֹט\hdot
מִן הָאֵרוּסִין\hdot
לֹא יֹאכְלוּ בַּתְּרוּמָה\hdot
רִבִּי אֱלִיעֶזֶר וְרִבִּי שִׁמְעוֹן מַכְשִׁירִין\hdot
נִתְאַרְמְלוּ אוֹ נִתְגָּֽרְשׁוּ מִן הַנִּשּׂוּאִין פְּסוּלוֹת\hdot
מִן הָאֵרוּסִין כְּשֵׁרוֹת׃}

\halacha{כֹּהֵן גָּדוֹל לֹא יִשָּׂא אַלְמָנָה\hdot
בֵּין אַלְמָנָה מִן הָאֵרוּסִין\hdot
בֵּין אַלְמָנָה מִן הַנִּשּׂוּאִין\hdot
וְלֹא יִשָּׂא אֶת הַבּוֹגָרֶת\hdot
רִבִּי אֱלִיעֶזֶר וְרִבִּי שִׁמְעוֹן מַכְשִׁירִין בְּבוֹגָרֶת\hdot
וְלֹא יִשָּׂא אֶת מֻכַּת עֵץ\hdot
אֵרַס אֶת הָאַלְמָנָה וְנִתְמַנָּה לִהְיוֹת כֹּהֵן גָּדוֹל יִכְנוֹס\hdot
וּמַעֲשֶׂה בִּיהוֹשֻׁעַ בֶּן גַּמְלָא\hdot
שֶׁקִּדֵּשׁ אֶת מַרְתָא בַּת בַּיְתוֹס\hdot
וּמִנָּהוּ הַמֶּלֶךְ לִהְיוֹת כֹּהֵן גָּדוֹל וּכְנָסָהּ\hdot
שׁוֹמֶרֶת יָבָם שֶׁנָּֽפְלָה לִפְנֵי כֹהֵן הֶדְיוֹט\hdot
וְנִתְמַנָּה לִהְיוֹת כֹּהֵן גָּדוֹל אַף עַל פִּי שֶׁעָשָׂה בָהּ מַאֲמָר הֲרֵי זֶה לֹא יִכְנוֹס\hdot
כֹּהֵן גָּדוֹל שֶׁמֵּת אָחִיו\hdot
חוֹלֵץ וְלֹא מְיַבֵּם׃}

\halacha{כֹּהֵן גָּדוֹל לֹא יִשָּׂא אַיְלוֹנִית\hdot
אֶלָּא אִם כֵּן יֵשׁ לוֹ אִשָּׁה וּבָנִים\hdot
רִבִּי יְהוּדָה אוֹמֵר אַף עַל פִּי שֶׁיֵּשׁ לוֹ אִשָּׁה וּבָנִים\hdot
לֹא יִשָּׂא אַיְלוֹנִית\hdot
שֶׁהִיא זוֹנָה הָאֲמוּרָה בַתּוֹרָה\hdot
וַחֲכָמִים אוֹמְרִים אֵין זוֹנָה אֶלָּא גִיּוֹרֶת וּמְשֻׁחְרֶרֶת\hdot
וְשֶׁנִּבְעֲלָה בְּעִילַת זְנוּת׃}

\halacha{לֹא יִבָּטֵל אָדָם מִפִּרְיָה וְרִבְיָה\hdot
אֶלָּא אִם כֵּן יֵשׁ לוֹ בָנִים\hdot
בֵּית שַׁמָּאי אוֹמְרִים שְׁנֵי זְכָרִים\hdot
וּבֵית הִלֵּל אוֹמְרִים זָכָר וּנְקֵבָה\hdot
שֶׁנֶּאֱמַר זָכָר וּנְקֵבָה בְּרָאָם\hdot
נָשָׂא אִשָּׁה וְשָׁהָה עִמָּהּ עֶשֶׂר שָׁנִים וְלֹא יָֽלְדָה\hdot
אֵינוֹ רַשָּׁאי לִבָּטֵּל\hdot
גֵּרְשָׁהּ מוּתֶרֶת לִנָּשֵׂא לְאַחֵר\hdot
וְרַשָּׁאי הַשֵּׁנִי לִשְׁהוֹת עִמָּהּ עֶשֶׂר שָׁנִים\hdot
וְאִם הִפִּילָה מוֹנֶה מִשָּׁעָה שֶׁהִפִּילָה\hdot
הָאִישׁ מְצֻוֶּה עַל פִּרְיָה וְרִבְיָה אֲבָל לֹא הָאִשָּׁה\hdot
רִבִּי יוֹחָנָן בֶּן בְּרוֹקָא אוֹמֵר עַל שְׁנֵיהֶם הוּא אוֹמֵר\hdot
וַיְבָרֵךְ אוֹתָם אֱלֹהִים וַיֹּאמֶר לָהֶם אֱלֹהִים פְּרוּ וּרְבוּ׃}

\perek{אַלְמָנָה}{לְכֹהֵן גָּדוֹל\hdot
גְּרוּשָׁה וַחֲלוּצָה לְכֹהֵן הֶדְיוֹט\hdot
הִכְנִיסָה לוֹ עַבְדֵּי מְלוֹג וְעַבְדֵּי צֹאן בַּרְזֶל\hdot
עַבְדֵּי מְלוֹג לֹא יֹאכְלוּ בַתְּרוּמָה\hdot
עַבְדֵי צֹאן בַּרְזֶל יֹאכֵלוּ\hdot
וְאֵלּוּ הֵן עַבְדֵּי מְלוֹג\hdot
אֵם מֵתוּ מֵתוּ לָהּ\hdot
וְאִם הוֹתִירוּ הוֹתִירוּ לָהּ\hdot
אַף עַל פִּי שֶׁהוּא חַיָּיב בְּמזוֹנוֹתָן\hdot
הֲרֵי אֵלּוּ לֹא יֹאכְלוּ בַתְּרוּמָה\hdot
וְאֵלּוּ הֵן עַבְדֵּי צֹאן בַּרְזֶל\hdot
אִם מֵתוּ מֵתוּ לוֹ\hdot
וְאִם הוֹתִירוּ הוֹתִירוּ לוֹ\hdot
הוֹאִיל וְהוּא חַיָּיב בְּאַחֲרָיוּתָן\hdot
הֲרֵי אֵלּוּ יֹאכְלוּ בַתְּרוּמָה׃}

\halacha{בַּת יִשְׂרָאֵל שֶׁנִּשֵּׂאת לַכֹּהֵן\hdot
וְהִכְנִיסָה לוֹ עֲבָדִים\hdot
בֵּין עַבְדֵּי מְלוֹג\hdot
בֵּין עַבְדֵּי צֹאן בַּרְזֶל\hdot
הֲרֵי אֵלּוּ יֹאכְלוּ בַתְּרוּמָה\hdot
וּבַת כֹּהֵן שֶׁנִּשֵּׂאת לְיִשְׂרָאֵל\hdot
וְהִכְנִיסָה לוֹ בֵּין עַבְדֵּי מְלוֹג\hdot
בֵּין עַבְדֵּי צֹאן בַּרְזֶל\hdot
הֲרֵי אֵלּוּ לֹא יֹאכְלוּ בַתְּרוּמָה׃}

\halacha{בַּת יִשְׂרָאֵל שֶׁנִּשֵּׂאת לַכֹּהֵן\hdot
וּמֵת וְהִנִּיחָהּ מְעֻבֶּרֶת\hdot
לֹא יֹאכְלוּ עֲבָדֶיהָ בַתְּרוּמָה מִפְּנֵי חֶלְקוֹ שֶל עֻבָּר\hdot
שֶׁהָעֻבָּר פּוֹסֵל וְאֵינוֹ מַאֲכִיל\hdot
דִּבְרֵי רִבִּי יוֹסֵי\hdot
אָֽמְרוּ לוֹ מֵאַחַר שֶׁהֵעַדְתָּ לָנוּ עַל בַּת יִשְׂרָאֵל לַכֹּהֵן\hdot
אַף בַּת כֹּהֵן לַכֹּהֵן\hdot
וּמֵת וְהִנִּיחָהּ מְעֻבֶּרֶת\hdot
לֹא יֹאכְלוּ עֲבָדֶיהָ בַתְּרוּמָה מִפְּנֵי חֶלְקוֹ שֶׁל עֻבָּר׃}

\halacha{הָעֻבָּר\hdot
וְהַיָּבָם\hdot
וְהָאֵרוּסִין\hdot
וְהַחֵרֵשׁ\hdot
וּבֶן תֵּשַׁע שָׁנִים וְיוֹם אֶחָד\hdot
פּוֹסְלִין וְלֹא מַאֲכִילִין\hdot
סָפֵק שֶׁהוּא בֶּן תֵּשַׁע שָׁנִים וְיוֹם אֶחָד\hdot
סָפֵק שֶׁאֵינוֹ\hdot
סָפֵק הֵבִיא שְׁתֵּי שְׂעָרוֹת\hdot
וְסָפֵק שֶׁלֹּא הֵבִיא\hdot
נָפַל הַבַּיִת עָלָיו וְעַל בַּת אָחִיו\hdot
וְאֵין יָדוּעַ אֵיזֶה מֵהֶם מֵת רִאשׁוֹן\hdot
צָרָתָהּ חוֹלֶצֶת וְלֹא מִתְיַבֶּמֶת׃}

\halacha{הָאוֹנֵס\hdot
וְהַמְּפַתֶּה\hdot
וְהַשּׁוֹטֶה\hdot
לֹא פוֹסְלִים וְלֹא מַאֲכִילִים\hdot
וְאִם אֵינָם רְאוּיִין לָבֹא בְיִשְׂרָאֵל\hdot
הֲרֵי אֵלּוּ פוֹסְלִין\hdot
כֵּיצַד\hdot
יִשְׂרָאֵל שֶׁבָּא עַל בַּת כֹּהֵן\hdot
תֹּאכַל בַּתְּרוּמָה\hdot
עִבְּרָה לֹא תֹאכַל בַּתְּרוּמָה\hdot
נֶחְתַּךְ הָעֻבָּר בְּמֵעֶיהָ תֹּאכַל\hdot
כֹּהֵן שֶׁבָּא עַל בַּת יִשְׂרָאֵל\hdot
לֹא תֹאכַל בַּתְּרוּמָה\hdot
עִבְּרָה לֹא תֹאכַל\hdot
יָֽלְדָה תֹאכַל\hdot
נִמְצָא כֹּחוֹ שֶׁל בֵּן גָּדוֹל מִשֶּׁל אָב\hdot
הָעֶבֶד פּוֹסֵל מִשּׁוּם בִּיאָה\hdot
וְאֵינוֹ פוֹסֵל מִשּׁוּם זֶרַע\hdot
כֵּיצַד\hdot
בַּת יִשְׂרָאֵל לַכֹּהֵן\hdot
וּבַת כֹּהֵן לְיִשְׂרָאֵל וְיָֽלְדָה הֵימֶנּוּ בֵן\hdot
וְהָלַךְ הַבֵּן וְנִכְבַּש עַל הַשִּׁפְחָה\hdot
וְיָֽלְדָה הֵימֶנּוּ בֵן\hdot
הֲרֵי זֶה עֶבֶד\hdot
הָֽיְתָה אֵם אָבִיו בַּת יִשְׂרָאֵל לַכֹּהֵן\hdot
לֹא תֹאכַל בַּתְּרוּמָה\hdot
בַּת כֹּהֵן לְיִשְׂרָאֵל\hdot
תֹּאכַל בַּתְּרוּמָה\hdot
מַמְזֵר פּוֹסֵל וּמַאַכִיל\hdot
כֵּיצַד\hdot
בַּת יִשְׂרָאֵל לַכֹּהֵן\hdot
וּבַת כֹּהֵן לְיִשְׂרָאֵל\hdot
וְיָֽלְדָה הֵימֶנּוּ בַת\hdot
וְהָֽלְכָה הַבַּת\hdot
וְנִשֵּׂאת לָעֶבֶד אוֹ לַנָּכְרִי\hdot
וְיָֽלְדָה הֵימֶנּוּ בֵן\hdot
הֲרֵי זֶה מַמְזֵר\hdot
הָֽיְתָה אֵם אִמּוֹ בַּת יִשְׂרָאֵל לַכֹּהֵן\hdot
תֹּאכַל בַּתְּרוּמָה\hdot
בַּת כֹּהֵן לְיִשְׂרָאֵל\hdot
לֹא תֹאכַל בַּתְּרוּמָה׃}

\halacha{כֹּהֵן גָּדוֹל פְּעָמִים שֶׁהוּא פוֹסֵל\hdot
כֵּיצַד\hdot
בַּת כֹּהֵן לְיִשְׂרָאֵל וְיָֽלְדָה הֵימֶנּוּ בַת\hdot
וְהָֽלְכָה הַבַּת וְנִשֵּׂאת לַכֹּהֵן\hdot
וְיָֽלְדָה הֵימֶנּוּ בֵן\hdot
הֲרֵי זֶה רָאוּי לִהְיוֹת כֹּהֵן גָּדוֹל\hdot
עוֹמֵד וּמְשַׁמֵּשׁ עַל גַּבֵּי הַמִּזְבֵּחַ\hdot
מַאֲכִיל אֶת אִמּוֹ\hdot
וּפוֹסֵל אֵם אִמּוֹ\hdot
וְזֹאת אוֹמֶרֶת לֹא כִבְנִי כֹהֵן גָּדוֹל\hdot
שֶׁהוּא פּוֹסְלֵני מִן הַתְּרוּמָה׃}

\perek{הֶעָרֵל}{וְכָל הַטְּמֵאִים\hdot
לֹא יֹאכְלוּ בַתְּרוּמָה\hdot
נְשֵׁיהֶן וְעַבְדֵּיהֶן\hdot
יֹאכְלוּ בַתְּרוּמָה\hdot
פְּצוּעַ דַּכָּא וּכְרוּת שַָׁפְכָה\hdot
הֵן וְעַבְדֵּיהֶן יֹאכֵלוּ\hdot
וּנְשֵׁיהֶן לֹא יֹאכֵלוּ\hdot
וְאִם לֹא יְדָעָהּ מְשֶּׁנַּעֲשָׂה פְצוּעַ דַּכָּא וּכְרוּת שָׁפְכָה\hdot
הֲרֵי אֵלּוּ יֹאכֵלוּ׃}

\halacha{אֵיזֶהוּ פְצוּעַ דַּכָּא\hdot
כָּל שֶׁנִּפְצְעוּ הַבֵּצִים שֶׁלּוֹ\hdot
וַאֲפִילוּ אַחַת מֵהֶן\hdot
וּכְרוּת שָׁפְכָה כָּל שֶׁנִּכְרַת הַגִּיד\hdot
וְאִם נִשְׁתַּיָּר מֵהָעֲטָרָה אֲפִילוּ כְחוּט הַשַׂעְרָה כָּשֵׁר\hdot
פְּצוּעַ דַּכָּא וּכְרוּת שָׁפְכָה מוּתָרִין בַּגִיּוֹרֶת וּמְשֻׁחְרֶרֶת\hdot
וְאֵינָן אֲסוּרִין אֶלָּא מְלָּבֹא בַקָּהָל\hdot
שֶׁנֶּאֱמַר לֹא יַָבֹא פְצוּעַ דַּכָּא וּכְרוּת שָׁפְכָה בִּקְהַל יְיָ׃}

\halacha{עַמּוֹנִי וּמוֹאֲבִי אֲסוּרִים וְאִסּוּרָן אִסּוּר עוֹלָם\hdot
אֲבָל נְקֵבוֹתֵיהֶם מוּתָרוֹת מִיָּד\hdot
מִצְרִי וַאֲדוֹמִי אֵינָם אֲסוּרִין אֶלָּא עַד שְׁלֹשָׁה דוֹרוֹת\hdot
אֶחָד זְכָרִים וְאֶחָד נְקֵבוֹת\hdot
רִבִּי שִׁמְעוֹן מַתִּיר אֶת הַנְּקֵבוֹת מִיָּד\hdot
אָמַר רִבִּי שִׁמעוֹן קַל וָחֹמֶר הַדְּבָרִים\hdot
וּמָה אִם בִּמְקוֹם שֶׁאָסַר אֶת הַזְּכָרִים אִסּוּר עוֹלָם\hdot
הִתִּיר אֶת הַנְּקֵבוֹת מִיָּד\hdot
מָקוֹם שֶׁלֹּא אָסַר אֶת הַזְּכָרִים\hdot
אֶלָּא עַד שְׁלֹשָׁה דוֹרוֹת\hdot
אֵינוֹ דִין שֶׁנַּתִּיר אֶת הַנְּקֵבוֹת מִיָּד\hdot
אָֽמְרוּ לֹא אִם הֲלָכָה נְקַבֵּל\hdot
וְאִם לַדִּין יֵשׁ תְּשׁוּבָה\hdot
אָמַר לָהֶם לֹא כִי הֲלָכָה אֲנִי אוֹמֵר\hdot
מַמְזֵרִים וּנְתִינִים אֲסוּרִין\hdot
וְאִסּוּרָן אִסּוּר עוֹלָם\hdot
אֶחָד זְכָרִים וְאֶחָד נְקֵבוֹת׃}

\halacha{אָמַר רִבִּי יְהוֹשֻׁעַ שָׁמַעְתִּי שֶׁהַסָּרִיס חוֹלֵץ וְחוֹלְצִין לְאִשְׁתּוֹ וְהַסָּרִיס לֹא חוֹלֵץ וְלֹא חוֹלְצִין לְאִשְׁתּוֹ\hdot
וְאֵין לִי לְפָרֵשׁ\hdot
אָמַר רִבִּי עֲקִיבָא אֲנִי אֲפָרֵשׁ\hdot
סְרִיס אָדָם חוֹלֵץ וְחוֹלְצִין לְאִשְׁתּוֹ\hdot
מִפְּנֵי שֶׁהָֽיְתָה לוֹ שַׁעַת הַכֹּשֶׁר\hdot
סְרִיס חַמָּה לֹא חוֹלֵץ וְלֹא חוֹלְצִין לְאִשְׁתּוֹ\hdot
מִפְּנֵי שֶׁלֹּא הָֽיְתָה לוֹ שַׁעַת הַכֹּשֵׁר\hdot
רִבִּי אֱלִיעֶזֶר אוֹמֵר לֹא כִי\hdot
אֶלָּא סְרִיס חַמָּה חוֹלֵץ וְחוֹלְצִין לְאִשְׁתּוֹ\hdot
מִפְּנֵי שֶׁיֵּשׁ לוֹ רְפוּאָה\hdot
סְרִיס אָדָם לֹא חוֹלֵץ וְלֹא חוֹלְצִין לְאִשְׁתּוֹ\hdot
מִפְּנֵי שֶׁאֵין לוֹ רְפוּאָה\hdot
הֵעִיד רִבִּי יְהוֹשֻׁעַ בֶּן בְּתֵירָא עַל בֶּן מְגוֹסַת שֶׁהָיָה בִירוּשָׁלַיִם סְרִיס אָדָם\hdot
וְיִבְּמוּ אֶת אִשְׁתּוֹ\hdot
לְקַיֵּם דִּבְרֵי רִבִּי עֲקִיבָא׃}

\halacha{הַסָּרִיס לֹא חוֹלֵץ וְלֹא מְיַבֵּם\hdot
וְכֵן אַיְלוֹנִית לֹא חוֹלֶצֶת וְלֹא מִתְיַבֶּמֶת\hdot
הַסָּרִיס שֶׁחָלַץ לִיבִמְתּוֹ\hdot
לֹא פְסָלָהּ\hdot
בְּעָלָהּ פְּסָלָהּ\hdot
מִפְּנֵי שֶׁהִיא בְּעִילַת זְנוּת\hdot
וְכֵן אַיְלוֹנִית שֶׁחָֽלְצוּ לָהּ אַחִים לֹא פְסָלוּהָ\hdot
בְּעָלוּהָ פְּסָלוּהָ\hdot
מִפְּנֵי שֶׁהִיא בְּעִילַת זְנוּת׃}

\halacha{סָרִיס חַמָּה כֹּהֵן\hdot
שֶׁנָּשָׂא בַת יִשְׂרָאֵל מַאֲכִילָהּ בַּתְּרוּמָה\hdot
רִבִּי יוֹסֵי וְרִבִּי שִׁמְעוֹן אוֹמְרִים אַנְדְרוֹגִינוֹס כֹּהֵן שֶׁנָּשָׂא בַת יִשְׂרָאֵל\hdot
מַאֲכִילָהּ בַּתְּרוּמָה\hdot
רִבִּי יְהוּדָה אוֹמֵר טוֹמְטוֹם שֶׁנִּקְרַע וְנִמְצָא זַָכָר\hdot
לֹא יַחֲלוֹץ מִפְּנֵי שֶׁהוּא כְסָרִיס\hdot
אַנְדרוֹגִינוֹס נוֹשֵׂא אֲבָל לֹא נִשָּׂא\hdot
רִבִּי אֱלִיעֶזֶר אוֹמֵר אַנְדרוֹגִינוֹס חַיָּיבִים עָלָיו סְקִילָה כַּזָּכָר׃}

\perek{יֵשׁ}{מוּתָרוֹת לְבַעְלֵיהֶן וַאֲסוּרוֹת לִיבָמֵיהֶן\hdot
מוּתָרוֹת לִיבָמֵיהֶן וַאֲסוּרוֹת לְבַעְלֵיהֶן\hdot
מוּתָרוֹת לְאֵלּוּ וּלְאֵלּוּ\hdot
וַאֲסוּרוֹת לְאֵלּוּ וּלְאֵלּוּ\hdot
וְאֵלּוּ מוּתָרוֹת לְבַעְלֵיהֶן וַאֲסוּרוֹת לִיבָמֵיהֶן\hdot
כֹּהֵן הֶדְיוֹט שֶׁנָּשָׂא אֶת הָאַלְמָנָה\hdot
וְיֵשׁ לוֹ אָח כֹּהֵן גָּדוֹל\hdot
חָלָל שֶׁנָּשָׂא כְשֵׁרָה\hdot
וְיֵשׁ לוֹ אָח כָּשֵׁר\hdot
יִשְׂרָאֵל שֶׁנָּשָׂא בַת יִשְׂרָאֵל\hdot
וְיֵשׁ לוֹ אָח מַמְזֵר\hdot
מַמְזֵר שֶׁנָּשָׂא מַמְזֶרֶת\hdot
וְיֵשׁ לוֹ אָח יִשְׂרָאֵל\hdot
מוּתָרוֹת לְבַעְלֵיהֶן וָאֲסוּרוֹת לִיבָמֵיהֶן׃}
