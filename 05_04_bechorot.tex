\tractatehead{מסכת בכורות}{bechorot}

\perek{הַלּוֹקֵחַ}{עוֹבַר חֲמוֹרוֹ שֶׁל נָכְרִי\hdot
וְהַמּוֹכֵר לוֹ אַף עַל פִּי שֶׁאֵינוֹ רַשָּׁאי\hdot
וְהַמִּשְׁתַּתֵּף לוֹ וְהַמְּקַבֵּל מִמֶּנּוּ\hdot
וְהַנּוֹתֵן לוֹ בְקַבָּלָה\hdot
פָּטוּר מִן הַבְּכוֹרָה\hdot
שֶׁנֶּאֱמַר בְּיִשְׂרָאֵל\hdot
אֲבָל לֹא בָאֲחֵרִים\hdot
כֹּהֲנִים וּלְוִיִּם פְּטוּרִין מִקַּל וָחֹמֶר\hdot
אִם פָּֽטְרוּ שֶׁל יִשְׂרָאֵל בַּמִּדְבָּר\hdot
דִּין הוּא שֶׁיִּפְטְרוּ אֶת עַצְמָן׃}

\halacha{פָּרָה שֶׁיָּֽלְדָה כְּמִין חֲמוֹר\hdot
וַחֲמוֹר שֶׁיָּֽלְדָה כְּמִין סוּס\hdot
פָּטוּר מִן הַבְּכוֹרָה\hdot
שֶׁנֶּאֱמַר פֶּטֶר חֲמוֹר פֶּטֶר חֲמוֹר שְׁנֵי פְעָמִים\hdot
עַד שֶׁיְּהֵא הַיּוֹלֵד חֲמוֹר\hdot
וְהַנּוֹלָד חֲמוֹר\hdot
וּמַה הֵם בַּאֲכִילָה\hdot
בְּהֵמָה טְהוֹרָה שֶׁיָּֽלְדָה כְּמִין בְּהֵמָה טְמֵאָה\hdot
מֻתָּר בַּאֲכִילָה\hdot
וּטְמֵאָה שֶׁיָּֽלְדָה כְּמִין בְּהֵמָה טְהוֹרָה\hdot
אָסוּר בַּאֲכִילָה\hdot
שֶׁהַיּוֹצֵא מִן הַטָּמֵא טָמֵא\hdot
וְהַיּוֹצֵא מִן הַטָּהוֹר טָהוֹר\hdot
דָּג טָמֵא שֶׁבָּלַע דָּג טָהוֹר\hdot
מֻתָּר בַּאֲכִילָה\hdot
וְטָהוֹר שֶׁבָּלַע דָּג טָמֵא אָסוּר בַּאֲכִילָה לְפִי שֶׁאֵינוֹ גִּדּוּלָיו׃}

\halacha{חֲמוֹר שֶׁלֹּא בִכּרָה\hdot
וְיָֽלְדָה שְׁנֵי זְכָרִים\hdot
נוֹתֵן טָלֶה אֶחָד לַכֹּהֵן\hdot
זָכָר וּנְקֵבָה מַפְרִישׁ טָלֶה אֶחָד לְעַצְמוֹ\hdot
שְׁתֵּי חֲמוֹרִים שֶׁלֹּא בִכְּרוּ\hdot
וְיָֽלְדוּ שְׁנֵי זְכָרִים\hdot
נוֹתֵן שְׁנֵי טְלָיִים לַכֹּהֵן\hdot
זָכָר וּנְקֵבָה\hdot
אוֹ שְׁנֵי זְכָרִים וּנְקֵבָה\hdot
נוֹתֵן טָלֶה אֶחָד לַכֹּהֵן\hdot
שְׁתֵּי נְקֵבוֹת וְזָכָר\hdot
אוֹ שְׁנֵי זְכָרִים וּשְׁתֵּי נְקֵבוֹת\hdot
אֵין כָּאן לַכֹּהֵן כְּלוּם׃}

\halacha{אַחַת בִּכְּרָה וְאַחַת שֶׁלֹּא בִכְּרָה\hdot
וְיָֽלְדוּ שְׁנֵי זְכָרִים\hdot
נוֹתֵן טָלֶה אֶחָד לַכֹּהֵן\hdot
זָכָר וּנְקֵבָה\hdot
מַפְרִישׁ טָלֶה אֶחָד לְעַצְמוֹ\hdot
שׁנֶּאֱמַר וּפֶטֶר חֲמוֹר תִּפְדֶּה בְשֶׂה\hdot
מִן הַכְּבָשִׂים וּמִן הָעִזִּים\hdot
זָכָר וּנְקֵבָה\hdot
גָּדוֹל וְקָטָן\hdot
תָּמִים\hdot
וּבַעַל מוּם\hdot
וּפוֹדֶה בוֹ פְּעָמִים הַרְבֶּה\hdot
נִכְנָס לַדִּיר לְהִתְעַשֵּׂר\hdot
וְאִם מֵת נֶהֱנִים בּוֹ׃}

\halacha{אֵין פּוֹדִים לֹא בָעֵגֶל\hdot
וְלֹא בַחַיָּה\hdot
וְלֹא בַשְּׁחוּטָה\hdot
וְלֹא בַטְּרֵיפָה\hdot
וְלֹא בַכִּלְאַיִם\hdot
וְלֹא בַכָּוִי\hdot
רִבִּי אֱלִיעֶזֶר מַתִּיר בַּכִּלְאַיִם מִפְּנֵי שֶׁהוּא שֶׂה\hdot
וְאוֹסֵר בַּכָּוִי\hdot
מִפְּנֵי שֶׁהוּא סָפֵק\hdot
נְתָנוֹ לַכֹּהֵן\hdot
אֵין הַכֹּהֵן רַשָּׁאי לְקַיְּמוֹ\hdot
עַד שֶׁיַּפְרִישׁ שֶׂה תַּחְתָּיו׃}

\halacha{הַמַּפְרִישׁ פִּדְיוֹן פֶּטֶר חֲמוֹר וּמֵת\hdot
רִבִּי אֱלִיעֶזֶר אוֹמֵר חַיָּבִין בְּאַחֲרָיוּתוֹ כְּחָמֵשׁ סְלָעִים שֶׁל בֵּן\hdot
וַחֲכָמִים אוֹמְרִים אֵין חַיָּבִין בְּאַחֲרָיוּתוֹ כְּפִדְיוֹן מַעֲשֵׂר שֵׁנִי\hdot
הֵעִיד רִבִּי יְהוֹשֻׁעַ וְרִבִּי צָדוֹק עַל פִּדְיוֹן פֶּטֶר חֲמוֹר שֶׁמֵּת\hdot
שֶׁאֵין כָּאן לָכֹּהֵן כְּלוּם\hdot
מֵת פֶּטֶר חֲמוֹר\hdot
רִבִּי אֱלִיעֶזֶר אוֹמֵר יִקָּבֵר\hdot
וּמֻתָּר בַּהֲנָאָתוֹ שֶׁל טָלֶה\hdot
וַחֲכָמִים אוֹמְרִים אֵינוֹ צָרִיךְ לְהִקָּבֵר\hdot
וְהַטָּלֶה לַכֹּהֵן׃}

\halacha{לֹא רָצָה לִפְדּוֹתוֹ\hdot
עוֹרְפוֹ בְקוֹפִיץ מֵאַחֲרָיו וְקוֹבְרוֹ\hdot
מִצְוַת פְּדִיָּה קוֹדֶמֶת לְמִצְוַת עֲרִיפָה\hdot
שֶׁנֶּאֱמַר וְאִם לֹא תִפְדֶּה וַעֲרַפְתּוֹ\hdot
מִצְוַת יְעִידָה קוֹדֶמֶת לְמִצְוַת פְּדִיָּה\hdot
שֶׁנֶּאֱמַר אֲשֶׁר לוֹ יְעָדָהּ וְהֶפְדָּהּ\hdot
מִצְוַת יִבּוּם קוֹדֶמֶת לְמִצְוַת חֲלִיצָה\hdot
בָּרִאשׁוֹנָה שֶׁהָיוּ מִתְכַּוְּנִים לְשֵׁם מִצְוָה\hdot
וְעַכְשָׁיו שֶׁאֵינָן מִתְכַּוְּנִין לְשֵׁם מִצְוָה\hdot
אָֽמְרוּ מִצְוַת חֲלִיצָה קוֹדֶמֶת לְמִצְוַת יִבּוּם\hdot
מִצְוַת גְּאוּלָה בָּאָדוֹן\hdot
הוּא קוֹדֵם לְכָם אָדָם\hdot
שֶׁנֶּאֱמַר וְאִם לֹא יִגָּאֵל וְנִמְכַּר בּעֶרְכֶּךָ׃}

\perek{הַלּוֹקֵחַ}{עוֹבַר פָּרָתוֹ שֶׁל נָכְרִי\hdot
וְהַמּוֹכֵר לוֹ אַף עַל פִּי שֶׁאֵינוֹ רַשָּׁאי\hdot
הַמִּשְׁתַּתֵּף לוֹ\hdot
וְהַמְּקַבֵּל מִמֶּנּוּ\hdot
וְהַנּוֹתֵן לוֹ בְקַבָּלָה\hdot
פָּטוּר מִן הַבְּכוֹרָה\hdot
שֶׁנֶּאֱמַר בְּיִשְׂרָאֵל אֲבָל לֹא בָאֲחֵרִים\hdot
כֹּהֲנִים וּלְוִיִּם חַיָּבִין\hdot
לֹא נִפְטְרוּ מִבְּכוֹר בְּהֵמָה טְהוֹרָה\hdot
(וְלֹא נִפְטְרוּ) אֶלָּא מִפִּדְיוֹן הַבֵּן וּמִפֶּטֶר חֲמוֹר׃}

\halacha{כָּל הַקֳּדָשִׁים שֶׁקָּדַם מוּם קָבוּע לְהֶקְדֵּשָׁן וְנִפְדּוּ\hdot
חַיָּבִים בַּבְּכוֹרָה וּבַמַּתָּנוֹת\hdot
וְיוֹצְאִין לַחוֹלִין לִגָּזֵז וּלְהֵעָבֵד\hdot
וּוַלְדָּן וַחֲלָבָן מוּתָר לְאַחַר פִּדְיוֹנָן\hdot
וְהַשּׁוֹחֲטָן בַּחוּץ פָּטוּר\hdot
וְאֵין עוֹשִׂים תְּמוּרָה\hdot
וְאִם מֵתוּ יִפָּדוּ\hdot
חוּץ מִן הַבְּכוֹר וּמִן הַמַּעֲשֵׂר׃}

\halacha{כָּל שֶׁקָּדַם הֶקְדֵּשָׁן אֶת מוּמָן\hdot
אוֹ מוּם עוֹבֵר לְהֶקְדֵּשָׁן\hdot
וּלְאַחַר מִכָּאן נוֹלַד לָהֶם מוּם קָבוּעַ וְנִפְדּוּ\hdot
פְטוּרִין מִן הַבְּכוֹרָה וּמִן הַמַּתָּנוֹת\hdot
וְאֵינָן יוֹצְאִין לַחוֹלִין\hdot
לִגָּזֵז וּלְהֵעָבֵד\hdot
וּוַלְדָּן וַחֲלָבָן אָסוּר לְאַחַר פִּדְיוֹנָן\hdot
וְהַשּׁוֹחֲטָן בַּחוּץ חַיָּב\hdot
וְעוֹשִׂין תְּמוּרָה\hdot
וְאִם מֵתוּ יִקָּבֵרוּ׃}

\halacha{הַמְּקַבֵּל צֹאן בַּרְזֶל מִן הַנָּכְרִי\hdot
וְלָדוֹת פְּטוּרִין\hdot
וּוַלְדֵי (וַלְדֵי) וְלָדוֹת חַיָּבִין\hdot
הֶעֱמִיד וְלָדוֹת תַּחַת אִמּוֹתֵיהֶם\hdot
וַלְדֵי וְלָדוֹת פְּטוּרִים\hdot
וּוַלְדֵי וַלְדֵי וְלָדוֹת חַיָּבִין\hdot
רַבָּן שִׁמְעוֹן בֶּן גַּמְלִיאֵל אוֹמֵר אֲפִילוּ עַד עֲשָׂרָה דּוֹרוֹת פְּטוּרִים\hdot
שֶׁאַחֲרָיוּתָן לַנָּכְרִי׃}

\halacha{רָחֵל שֶׁיָּֽלְדָה כְּמִין עֵז\hdot
וְעֵז שֶׁיָּֽלְדָה כִּמִין רָחֵל\hdot
פָּטוּר מִן הַבְּכוֹרָה\hdot
וְאִם יֵשׁ בּוֹ מִקְצַת סִיְמָנִים חַיָּב׃}

\halacha{רָחֵל שֶׁלֹּא בִכְּרָה וְיָֽלְדָה שְׁנֵי זְכָרִים\hdot
וְיָֽצְאוּ שְׁנֵי רָאשֵׁיהֶן כְּאֶחָד\hdot
רִבִּי יוֹסֵי הַגָּלִילִי אוֹמֵר שְׁנֵיהֶן לַכֹּהֵן שֶׁנֶּאֱמַר הַזְּכָרִים לַיְיָ\hdot
וַחֲכָמִים אוֹמְרִים אֵי אֶפְשָׁר\hdot
אֶלָּא אֶחָד לוֹ וְאֶחָד לַכֹּהֵן\hdot
רִבִּי טַרְפוֹן אוֹמֵר הַכֹּהֵן בּוֹרֵר לוֹ אֶת הַיָּפֶה\hdot
רִבִּי עֲקִיבָא אוֹמֵר מְשַׁמְּנִים בֵּינֵיהֶן\hdot
וְהַשֵּׁנִי יִרְעֶה עַד שֶׁיִּסְתָּאֵב\hdot
וְחַיָּב בַּמַּתָּנוֹת\hdot
רִבִּי יוֹסֵי פּוֹטֵר\hdot
מֵת אֶחָד מֵהֶן רִבִּי טַרְפוֹן אוֹמֵר יַחֲלוֹקוּ\hdot
רִבִּי עֲקִיבָא אוֹמֵר הַמּוֹצִיא מֵחֲבֵירוֹ עָלָיו הָֽרְאָיָה\hdot
זָכָר וּנְקֵבָה אֵין כָּאן לַכֹּהֵן כְּלוּם׃}

\halacha{שְׁתֵּי רְחֵלוֹת שֶׁלֹּא בִכְּרוּ\hdot
וְיָֽלְדוּ שְׁנֵי זְכָרִים\hdot
נוֹתֵן שְׁנֵיהֶן לַכֹּהֵן\hdot
זָכָר וּנְקֵבָה\hdot
הַזָּכָר לַכֹּהֵן\hdot
שְׁנֵי זְכָרִים וּנְקֵבָה\hdot
אֶחָד לוֹ וְאֶחָד לַכֹּהֵן\hdot
רִבִּי טַרְפוֹן אוֹמֵר הַכֹּהֵן בּוֹרֵר לוֹ אֶת הַיָּפֶה\hdot
רִבִּי עֲקִיבָא אוֹמֵר מְשַׁמְּנִים בֵּינֵיהֶן\hdot
וְהַשֵּׁנִי יִרְעֶה עַד שֶׁיִּסְתָּאֵב\hdot
וְחַיָּב בַּמַּתָּנוֹת\hdot
רִבִּי יוֹסֵי פּוֹטֵר\hdot
מֵת אֶחָד מֵהֶן\hdot
רִבִּי טַרְפוֹן אוֹמֵר יַחֲלוֹקוּ\hdot
רִבִּי עֲקִיבָא אוֹמֵר הַמּוֹצִיא מֵחֲבֵירוֹ עָלָיו הָֽרְאָיָה\hdot
שְׁתֵּי נְקֵבוֹת וְזָכָר\hdot
אוֹ שְׁנֵי זְכָרִים וּשְׁתֵּי נְקֵבוֹת\hdot
אֵין כָּאן לַכֹּהֵן כְּלוּם׃}

\halacha{אַחַת בִּכְּרָה\hdot
וְאַחַת שֶׁלֹּא בִכְּרָה\hdot
וְיָֽלְדוּ שְׁנֵי זְכָרִים\hdot
אֶחָד לוֹ וְאֶחָד לַכֹּהֵן\hdot
רִבִּי טַרְפוֹן אוֹמֵר הַכֹּהֵן בּוֹרֵר לוֹ אֶת הַיָּפֶה\hdot
רִבִּי עֲקִיבָא אוֹמֵר מְשַׁמְּנִין בֵּינֵיהֶם\hdot
וְהַשֵּׁנִי יִרְעֶה עַד שֶׁיִּסְתָּאֵב\hdot
וְחַיָּב בַּמַּתָּנוֹת\hdot
רִבִּי יוֹסֵי פּוֹטֵר\hdot
שֶׁהָיָה רִבִּי יוֹסֵי אוֹמֵר כָּל שֶׁחֲלִיפָיו בְּיַד כֹּהֵן\hdot
פָּטוּר מִן הַמַּתָּנוֹת\hdot
רִבִּי מֵאִיר מְחַיֵּב\hdot
מֵת אֶחָד מֵהֶן\hdot
רִבִּי טַרְפוֹן אוֹמֵר יַחֲלוֹקוּ\hdot
רִבִּי עֲקִיבָא אוֹמֵר הַמּוֹצִיא מֵחֲבֵירוֹ עָלָיו הָֽרְאָיָה\hdot
זָכָר וּנְקֵבָה אֵין כָּאן לַכֹּהֵן כְּלוּם׃}

\halacha{יוֹצֵא דֹפֶן וְהַבָּא אַחֲרָיו\hdot
רִבִּי טַרְפוֹן אוֹמֵר שְׁנֵיהֶם יִרְעוּ עַד שֶׁיִּסְתָּאֲבוּ\hdot
וְיֵאָֽכְלוּ בְמוּמָם לַבְּעָלִים\hdot
רִבִּי עֲקִיבָא אוֹמֵר שְׁנֵיהֶם אֵינָם בְּכוֹר\hdot
הָרִאשׁוֹן מִשּׁוּם שֶׁאֵינוֹ פֶּטֶר רֶחֶם\hdot
וְהַשֵּׁנִי מִשּׁוּם שֶׁקִּדְּמוֹ אַחֵר׃}

\perek{הַלּוֹקֵחַ}{בְּהֵמָה מִן הַנָּכְרִי\hdot
וְאֵין יָדוּעַ אִם בִּכְּרָה וְאִם לֹא בִכְּרָה\hdot
רִבִּי יִשְׁמָעֵאל אוֹמֵר עֵז בַּת שְׁנָתָהּ וַדָּאי לַכֹּהֵן\hdot
מִכָּאן וְאֵילָךְ סָפֵק\hdot
רָחֵל בַּת שְׁתַּיִם וַדָּאי לַכֹּהֵן\hdot
מִכָּאן וְאֵילָךְ סָפֵק\hdot
פָּרָה וַחֲמוֹר בְּנוֹת שָׁלֹשׁ וַדָּאי לַכֹּהֵן\hdot
מִכָּאן וְאֵילָךְ סָפֵק\hdot
אָמַר לוֹ רִבִּי עֲקִיבָא אִלּו בְּוָלֶד בִּלְבַד בְּהֵמָה נִפְטֶרֶת\hdot
הָיָה כִדְבָרֶיךָ\hdot
אֶלָּא אָֽמְרוּ\hdot
סִימָן הַוָּלֶד בַּבְּהֵמָה דַקָּה טִנּוּף\hdot
וּבַגַּסָּה שִׁלְיָה\hdot
וּבָאִשָּׁה שָׁפִיר וְשִׁלְיָה\hdot
זֶה הַכְּלָל כָּל שֶׁיָּדוּעַ שֶׁבִּכְּרָה\hdot
אֵין כָּאן לַכֹּהֵן כְּלוּם\hdot
וְכָל שֶׁלֹּא בִכְּרָה\hdot
הֲרֵי זֶה לַכֹּהֵן\hdot
אִם סָפֵק יֵאָכֵל בְּמוּמוֹ לַבְּעָלִים\hdot
רִבִּי אֱלִיעֶזֶר בֶּן יַעֲקֹב אוֹמֵר בְּהֵמָה גַסָּה שֶׁשָּֽׁפְעָה חֲרָרַת דָּם\hdot
הֲרֵי זוֹ תִקָּבֵר\hdot
וְנִפְטְרָה מִן הַבְּכוֹרָה׃}

\halacha{רַבָּן שִׁמְעוֹן בֶּן גַּמְלִיאֵל אוֹמֵר הַלּוֹקֵחַ בְּהֵמָה מְנִיקָה מִן הַנָּכְרִי\hdot
אֵינוֹ חוֹשֵׁשׁ שֶׁמֶא בְּנָהּ שֶׁל אַחֶרֶת הָיָה\hdot
נִכְנַס לְתוֹךְ עֶדְרוֹ\hdot
וְרָאָה אֶת הַמַּבְכִירוֹת מְנִיקוֹת\hdot
וְאֶת שֶׁאֵינָן מַבְכִירוֹת מְנִיקוֹת\hdot
אֵינוֹ חוֹשֵׁשׁ שֶׁמֶא בְּנָהּ שֶׁל זוֹ בָּא לוֹ אֵצֶל זוֹ\hdot
וְשֶׁמֶא בְּנָהּ שֶׁל זוֹ בָּא לוֹ אֵצֶל זוֹ׃}

\halacha{רִבִּי יוֹסֵי בֶּן מְשֻׁלָּם אוֹמֵר הַשּׁוֹחֵט אֶת הַבְּכוֹר\hdot
עוֹשֶׂה מָקוֹם בַּקּוּפִיץ מִכָּאן וּמִכָּאן\hdot
וְתוֹלֵשׁ הַשֵּׂעָר\hdot
וּבִלְבָד שֶׁלֹּא יְזִיזֶנּוּ מִמְּקוֹמוֹ\hdot
וְכֵן הַתּוֹלֵשׁ אֶת הַשֵּׂעָר לִרְאוֹת מְקוֹם הַמּוּם׃}

\halacha{שְׂעַר בְּכוֹר בַּעַל מוּם שֶׁנָּשַׁר\hdot
וְהִנִּיחוֹ בַחַלּוֹן\hdot
וְאַחַר כַּךְ שְׁחָטוֹ\hdot
עֲקַבְיָא בֶּן מַהֲלַלְאֵל מַתִּיר\hdot
וַחֲכָמִים אוֹסְרִין\hdot
דִּבְרֵי רִבִּי יְהוּדָה\hdot
אָמַר רִבִּי יוֹסֵי לֹא בְזֶה הִתִּיר עֲקַבְיָא\hdot
אֶלָּא בּשְׂעַר בְּכוֹר בַּעַל מוּם שֶׁנָּשַׁר\hdot
וְהִנִּיחוֹ בַחַלּוֹן\hdot
וְאַחַר כַּךְ מֵת\hdot
בְּזֶה עֲקַבְיָא בֶּן מַהֲלַלְאֵל מַתִּיר וַחֲכָמִים אוֹסְרִין\hdot
הַצֶּמֶר הַמְּדֻלְדָּל בַּבְּכוֹר\hdot
אֶת שֶׁהוּא נִרְאֶה עִם הַגִּזָּה מֻתָּר\hdot
וְאֶת שֶׁאֵינוֹ נִרְאֶה עִם הַגִּזָּה אָסוּר׃}

\perek{עַד}{כַּמָּה יִשְׂרָאֵל חַיָּבִים לְהִטָּפֵל בַּבְּכוֹר בַּבְּהֵמָה דַקָּה\hdot
עַד שְׁלֹשִׁים יוֹם\hdot
וּבַגַּסָּה חֲמִשִּׁים יוֹם\hdot
רִבִּי יוֹסֵי אוֹמֵר בַּדַּקָּה שְׁלֹשָׁה חֳדָשִׁים\hdot
אָמַר לוֹ הַכֹּהֵן בְּתוֹךְ זְמָן זֶה\hdot
תְּנֵהוּ לִי\hdot
הֲרֵי זֶה לֹא יִתְּנוֹ לוֹ\hdot
אִם הָיָה בַעַל מוּם\hdot
אָמַר לוֹ תֵּן לִי שֶׁאוֹכְלֶנּוּ מוּתָר\hdot
וּבְשַׁעַת הַמִּקְדָּשׁ אִם הָיָה תָמִים\hdot
אָמַר לוֹ תֵּן לִי שֶׁאַקְרִיבֶנּוּ מוּתָר\hdot
הַבְּכוֹר נֶאֱכָל שָׁנָה בְשָׁנָה\hdot
בֵּין תָּמִים בֵּין בַּעַל מוּם\hdot
שֶׁנֶּאֱמַר לִפְנֵי יְיָ אֱלֹהֶיךָ תֹּאכְלֶנּוּ שָׁנָה בְשָׁנָה׃}

\halacha{נוֹלַד לוֹ מוּם בְּתוֹךְ שְׁנָתוֹ\hdot
מוּתָר לְקַיְּמוֹ כָּל שְׁנֵים עָשָׂר חֹדֶשׁ\hdot
לְאַחַר שְׁנָתוֹ\hdot
אֵינוֹ רַשָּׁאי לְקַיּמוֹ\hdot
אֶלָּא עַד שְׁלֹשִׁים יוֹם׃}

\halacha{הַשּׁוֹחֵט אֶת הַבְּכוֹר וּמַרְאֶה אֶת מוּמוֹ\hdot
רִבִּי יְהוּדָה מַתִּיר\hdot
רִבִּי מֵאִיר אוֹמֵר הוֹאִיל וְהוּא נִשְׁחַט\hdot
שֶׁלֹּא עַל פִּי מֻמְחֶה\hdot
אָסוּר׃}

\halacha{מִי שֶׁאֵינוֹ מֻמְחֶה וְרָאָה אֶת הַבְּכוֹר\hdot
וְנִשְׁחַט עַל פִּיו\hdot
הֲרֵי זֶה יִקָּבֵר\hdot
וִישַׁלֵּם מִבֵּיתוֹ\hdot
דָּן אֶת הַדִּין\hdot
זִכָּה אֶת הַחַיָּב\hdot
וְחִיֵּב אֶת הַזַּכָּאי\hdot
טִמֵּא אֶת הַטָּהוֹר\hdot
וְטִהַר אֶת הַטָּמֵא\hdot
מַה שֶּׁעָשָׂה עָשׂוּי\hdot
וִישַׁלֵּם מִבֵּיתוֹ\hdot
וְאִם הָיָה מֻמְחֶה לְבֵית דִּין\hdot
פָּטוּר מִלְּשַׁלֵּם\hdot
מַעֲשֶׂה בְּפָרָה שֶׁנִּטְּלָה הָאֵם שֶׁלָּהּ\hdot
וְהֶאֱכִילָהּ רִבִּי טַרְפוֹן לַכּלָבִים\hdot
וּבָא מַעֲשֶׁה לִפְנֵי חֲכָמִים (וְהִתִּירוּהָ\hdot)
אָמַר תּוֹדוֹס הָרוֹפֵא\hdot
אֵין פָּרָה וַחֲזִירָה יוֹצְאָה מֵאֲלַכְסַנְדְּרִיאָה\hdot
עַד שֶׁהֵם חוֹתְכִין אֶת הָאֵם שֶׁלָּהּ\hdot
בִּשְׁבִיל שֶׁלֹּא תֵלֵד\hdot
אָמַר רִבִּי טַרְפוֹן הָֽלְכָה חֲמוֹרֶךָ טַרְפוֹן\hdot
אָמַר לוֹ רִבִּי עֲקִיבָא רִבִּי טַרְפוֹן פָּטוּר אַתָּה שֶׁאַתָּה מֻמְחֶה לְבֵית דִּין\hdot
וְכָל מֻמְחֶה לְבֵית דִּין פָּטוּר מִלְּשַׁלֵּם׃}

\halacha{הַנּוֹטֵל שְׂכָרוֹ לִהְיוֹת רוֹאֶה בְכוֹרוֹת\hdot
אֵין שׁוֹחֲטִין (עַל פִּיו)\hdot
אֶלָּא אִם כֵּן הָיָה מֻמְחֶה כְּאֵילָא בְיַבְנֶה\hdot
שֶׁהִתִּירוּ לוֹ חֲכָמִים לִהְיוֹת נוֹטֵל אַרְבָּעָה אִיסָרוֹת בַּבְּהֵמָה דַקָּה וְשִׁשָּׁה בַגַּסָּה\hdot
בֵּין תָּמִים בֵּין בַּעַל מוּם׃}

\halacha{הַנּוֹטֵל שְׂכָרוֹ לָדוּן\hdot
דִּינָיו בְּטֵלִים\hdot
לְהָעִיד\hdot
עֵדוּתוֹ בְּטֵלָה\hdot
לְהַזּוֹת וּלְקַדֵּשׁ\hdot
מֵימָיו מְעָרָה וְאֶפְרוֹ אֵפֶר מַקְלֶה\hdot
אִם הָיָה כֹהֵן וְטִמְּאוּהוּ מִתְּרוּמָתוֹ\hdot
מַאֲכִילוֹ וּמַשְׁקוֹ וְסָכוֹ\hdot
וְאִם הָיָה זָקֵן מַרְכִּיבוֹ עַל הַחֲמוֹר\hdot
וְנוֹתֵן לוֹ שְׂכָרוֹ כּפּוֹעֵל׃}

\halacha{הֶחָשׁוּד עַל הַבְּכוֹרוֹת\hdot
אֵין לוֹקְחִין מִמֶּנּוּ בְּשַׂר צְבָאִים\hdot
וְלֹא עוֹרוֹת שֶׁאֵינָן עֲבוּדִין\hdot
רִבִּי אֱלִיעֶזֶר אוֹמֵר לוֹקְחִים מִמֶּנּוּ עוֹרוֹת שֶׁל נְקֵבָה\hdot
וְאֵין לוֹקְחִין מִמֶּנּוּ צֶמֶר מְלֻבָּן וְצוֹאִי\hdot
אֲבָל לוֹקְחִים מִמֶּנּו טָווּי וּבְגָדִים׃}

\halacha{הֶחָשׁוּד עַל הַשְּׁבִיעִית\hdot
אֵין לוֹקְחִין מִמֶּנּוּ פִשְׁתָּן\hdot
וַאֲפִילוּ סָרוּק\hdot
אֲבָל לוֹקְחִין מִמֶּנּוּ טָווּי וָאָרִיג׃}

\halacha{הֶחָשׁוּד לִהְיוֹת מוֹכֵר תְּרוּמָה לְשֵׁם חוֹלִין\hdot
אֵין לוֹקְחִין מִמֶּנּוּ אֲפִילוּ מַיִם אוֹ מֶלַח\hdot
דִּבְרֵי רִבִּי יְהוּדָה\hdot
רִבִּי שִׁמְעוֹן אוֹמֵר כָּל שֶׁיֵּשׁ בּוֹ זִיקַת תְּרוֹמוֹת וּמַעַשְׂרוֹת\hdot
אֵין לוֹקְחִין מִמֶּנּוּ׃}

\halacha{הֶחָשׁוּד עַל הַשְּׁבִיעִית\hdot
אֵינוֹ חָשׁוּד עַל הַמַּעַשְׂרוֹת\hdot
הֶחָשׁוּד עַל הַמַּעַשְׂרוֹת אֵינוֹ חָשׁוּד עַל הַשְּׁבִיעִית\hdot
הֶחָשׁוּד עַל זֶה וְעַל זֶה\hdot
חָשׁוּד עַל הַטַּהֳרוֹת\hdot
וְיֵשׁ שֶׁהוּא חָשׁוּד עַל הַטַּהֳרוֹת\hdot
וְאֵינוֹ חָשׁוּד לֹא עַל זֶה וְלֹא עַל זֶה\hdot
(זֶה הַכְּלָל) כָּל הֶחָשׁוּד עַל הַדָּבָר\hdot
לֹא דָנוֹ וְלֹא מְעִידוֹ׃}

\perek{כָּל}{פְּסוּלֵי הַמֻּקְדָשִׁין נִמְכָּרִים בָּאִיטְלִיז\hdot
וְנִשְׁחָטִין בָּאִיטְלִיז\hdot
וְנִשְׁקָלִין בְּלִיטְרָא\hdot
חוּץ מִן הַבְּכוֹר וּמִן הַמַּעֲשֵׂר\hdot
שֶׁחֲנַיָּתָן לַבְּעָלִים\hdot
פְּסוּלֵי הַמֻּקְדָּשִׁין חֲנַיָּתָן לַהֶקְדֵּשׁ\hdot
וְשׁוֹקְלִין מָנָה כְּנֶגֶד מָנָה בַּבְּכוֹר׃}

\halacha{בֵּית שַׁמָּאי אוֹמְרִים לֹא יִמָּנֶה יִשְׂרָאֵל עִם הַכֹּהֵן עַל הַבְּכוֹר\hdot
וּבֵית הִלֵּל מַתִּירִים\hdot
וַאֲפִילוּ נָכְרִי\hdot
בְּכוֹר שֶׁאֲחָזוֹ דָם\hdot
אֲפִילוּ הוּא מֵת אֵין מְקִיזִין לוֹ דָם דִּבְרֵי רִבִּי יְהוּדָה\hdot
וַחֲכָמִים אוֹמְרִים יָקִיז\hdot
וּבִלְבַד שֶׁלֹּא יַעֲשֶׂה בוֹ מוּם\hdot
וְאִם עָשָׂה בוֹ מוּם הֲרֵי זֶה לֹא יִשְׁחוֹט עָלָיו\hdot
וְרִבִּי שִׁמְעוֹן אוֹמֵר יָקִיז\hdot
אַף עַל פִּי שֶׁהוּא עוֹשֶׂה בוֹ מוּם׃}

\halacha{הַצּוֹרֵם בְּאֹזֶן הַבְּכוֹר\hdot
הֲרֵי זֶה לֹא יִשָּׁחֵט עוֹלָמִית\hdot
דִּבְרֵי רִבִּי אֱלִיעֶזֶר\hdot
וַחֲכָמִים אוֹמְרִים כְּשֶׁיֻּלַּד לוֹ מוּם אַחֵר יִשָּׁחֵט עָלָיו\hdot
מַעֲשֶׂה בְּזָכָר שֶׁל רְחֵלִים זָקֵן וּשְׂעָרוֹ מְדֻלְדָּל\hdot
רָאָהוּ קַסְדּוֹר אֶחָד\hdot
אָמַר מַה טִּיבוֹ שֶׁל זֶה\hdot
אָֽמְרוּ לוֹ בְּכוֹר הוּא\hdot
וְאֵינוֹ נִשְׁחָט אֶלָּא אִם כֵּן הָיָה בוֹ מוּם\hdot
נָטַל פִּגְיוֹן וְצָרַם בְּאָזְנוֹ\hdot
וּבָא מַעֲשֶׂה לִפְנֵי חֲכָמִים וְהִתִּירוּהוּ\hdot
רָאָה שֶׁהִתִּירוּ\hdot
וְהָלַךְ וְצָרַם בְּאָזְנֵי בְכוֹרוֹת אֲחֵרִים וְאָֽסְרוּ\hdot
פַּעַם אַחַת הָיוּ תִינוֹקוֹת מְשַׂחֲקִים בַּשָׂדֶה\hdot
וְקָֽשְׁרוּ זַנְבוֹת טְלָאִים זֶה בַזֶּה\hdot
וְנִפְסְקָה זְנָבוֹ שֶׁל אַחַד מֵהֶם\hdot
וַהֲרֵי הוּא בְכוֹר\hdot
וּבָא מַעֲשֶׂה לִפְנֵי חֲכָמִים וְהִתִּירוּהוּ\hdot
רָאוּ שֶׁהִתִּירוּ\hdot
וְהָֽלְכוּ וְקָֽשְׁרוּ זַנְבוֹת בְּכוֹרוֹת אַחֵרִים וְאָֽסְרוּ\hdot
זֶה הַכְּלָל\hdot
כָּל שֶׁהוּא לְדַעְתּוֹ אָסוּר\hdot
וְשֶׁלֹּא לְדַעְתּוֹ מוּתָר׃}

\halacha{הָיָה בְּכוֹר (רוֹדְפוֹ) וּבָעֲטוֹ\hdot
וְעָשָׂה בוֹ מוּם\hdot
הֲרֵי זֶה יִשָּׁחֵט עָלָיו\hdot
כָּל הַמּוּמִים הָרְאוּיִם לָבֹא בִידֵי אָדָם\hdot
רוֹעִים יִשְׂרָאֵל נֶאֱמָנִים\hdot
וְרוֹעִים כֹּהֲנִים אֵינָן נֶאֱמָנִים\hdot
רַבָּן שִׁמְעוֹן בֶּן גַּמְלִיאֵל אוֹמֵר נֶאֱמָן הוּא עַל שֶׁל חֲבֵרוֹ\hdot
וְאֵינוֹ נֶאֱמָן עַל שֶׁל עַצְמוֹ\hdot
רִבִּי מֵאִיר אוֹמֵר הֶחָשׁוּד עַל הַדָּבָר\hdot
לֹא דָנוֹ וְלֹא מְעִידוֹ׃}

\halacha{נֶאֱמָן הַכֹּהֵן לוֹמַר הֶרְאֵיתִי בְכוֹר זֶה\hdot
וּבַעַל מוּם הוּא\hdot
הַכֹּל נֶאֱמָנִים עַל מוּמֵי הַמַּעֲשֵׂר\hdot
בְּכוֹר שֶׁנִּסְמֵת עֵינוֹ\hdot
שֶׁנִּקְטְעָה יָדוֹ\hdot
שֶׁנִּשְׁבְּרָה רַגְלוֹ\hdot
הֲרֵי זֶה יִשָּׁחֵט עַל פִּי שְׁלֹשָׁה בְנֵי הַכְּנֶסֶת\hdot
רִבִּי יוֹסֵי אוֹמֵר אֲפִילוּ יֵשׁ שָׁם עֶשְׂרִים וּשְׁלֹשָׁה\hdot
לֹא יִשָּׁחֵט אֶלָּא עַל פִּי מֻמְחֶה׃}

\halacha{הַשּׁוֹחֵט אֶת הַבְּכוֹר\hdot
וּמְכָרוֹ וְנוֹדַע שֶׁלֹּא הֶרְאָהוּ\hdot
מַה שֶּׁאָֽכְלוּ אָֽכְלוּ\hdot
וְהוּא יַחֲזִיר לָהֶם אֶת הַדָּמִים\hdot
וּמַה שֶּׁלֹּא אָֽכְלוּ הַבָּשָׂר יִקָּבֵר\hdot
וְהוּא יַחֲזִיר לָהֶם אֶת הַדָּמִים\hdot
וְכֵן הַשּׁוֹחֵט אֶת הַפָּרָה וּמְכָרָהּ\hdot
וְנוֹדַע שֶׁהִיא טְרֵפָה\hdot
מַה שֶּׁאָֽכְלוּ אָֽכְלוּ\hdot
וְיַחֲזִיר לָהֶם אֶת הַדָּמִים\hdot
וּמַה שֶּׁלֹּא אָֽכְלוּ\hdot
הֵם יַחֲזִירוּ לוֹ אֶת הַבָּשָׂר\hdot
וְהוּא יַחֲזִיר לָהֶם אֶת הַדָּמִים\hdot
מְכָרוּהוּ לַנָּכְרִים\hdot
אוֹ הִטִּילוּהוּ לַכְּלָבִים\hdot
יְשַׁלְּמוּ לוֹ דְּמֵי הַטְּרֵפָה׃}

\perek{עַל}{אֵלּוּ מוּמִין שׁוֹחֲטִין אֶת הַבְּכוֹר\hdot
נִפְגְמָה אָזְנוֹ מִן הַסָּחוּס\hdot
אֲבָל לֹא מִן הָעוֹר\hdot
נִסְדְּקָה אַף עַל פִּי שֶׁלֹּא חָֽסְרָה\hdot
נִקְּבָה\hdot
מְלֹא כַרְשִׁינָהּ\hdot
אוֹ שֶׁיָּֽבְשָׁה\hdot
אֵיזוֹ הִיא יְבֵשָׁה\hdot
כָּל שֶׁתִּנָּקֵב וְאֵינָהּ מוֹצִיאָה טִפַּת דָּם\hdot
רִבִּי יוֹסֵי בֶּן מְשׁוּלָם אוֹמֵר יְבֵשָׁה שְׁתְּהֵא נִפְרֶכֶת׃}

\halacha{רֵיס שֶׁל עַיִן שֶׁנִּקַּב\hdot
שֶׁנִּפְגַּם\hdot
שֶׁנִּסְדַּק\hdot
הֲרֵי בְעֵינוֹ דָק\hdot
תְּבַלּוּל\hdot
חֲלָזוֹן\hdot
נָחָשׁ\hdot
וְעֵינָב\hdot
וְאֵיזֶהוּ תְבַלּוּל\hdot
לָבָן הַפּוֹסֵק בַּסִּירָה וְנִכְנַס בַּשָּׁחוֹר\hdot
בַּשָּׁחוֹר וְנִכְנַס בַּלָּבָן\hdot
אֵינוֹ מוּם שֶׁאֵין מוּמִין בַּלָּבָן׃}

\halacha{חֲוַרְוָר\hdot
וְהַמַּיִם הַקְּבוּעִים\hdot
אֵיזֶהוּ חֲוַרְוָר הַקָּבוּעַ\hdot
כָּל שֶׁשָׁהָה שְׁמוֹנִים יוֹם\hdot
רִבִּי חֲנִינָא בֶּן אַנְטִיגְנוֹס אוֹמֵר בּוֹדְקִין אוֹתוֹ שְׁלֹשָׁה פְעָמִים בְּתוֹךְ שְׁמוֹנִים יוֹם\hdot
וְאֵלּוּ הֵן מַיִם הַקְּבוּעִים\hdot
אָכַל לַח וְיַבֵשׁ שֶׁל גְּשָׁמִים\hdot
לַח וְיָבֵשׁ שֶׁל שְׁלָחִין\hdot
אָכַל הַיָּבֵשׁ\hdot
וְאַחַר כַּךְ אָכַל הַלַּח\hdot
אֵינוֹ מוּם\hdot
עַד שֶׁיֹּאכַל הַיָּבֵשׁ אַחַר הַלַּח׃}

\halacha{חָטְמוֹ שֶׁנִּקַּב\hdot
שֶׁנִּפְגַּם\hdot
שֶׁנִּסְדַּק\hdot
שְׂפָתוֹ שֶׁנִּקָּבָה\hdot
שֶׁנִּפְגָּמָה\hdot
שֶׁנִּסְדָּקָה\hdot
חִטָּיו הַחִיצוֹנוֹת שֶׁנִּפְגָּמוּ אוֹ שֶׁנִּגְמָמוּ\hdot
וְהַפְּנִימִיּוֹת שֶׁנֶּעֱקָרוּ\hdot
רִבִּי חֲנִינָא בֶן אַנְטִיגְנוֹס אוֹמֵר אֵין בּוֹדְקִין מִן הַמַּתְאִימוֹת וְלִפְנִים\hdot
אַף לֹא אֶת הַמַּתְאִימוֹת׃}

\halacha{נִפְגַּם הַזֹבֶן\hdot
אוֹ עֶרְיָה שֶׁל נְקֵבָה בַּמֻּקְדָּשִׁים\hdot
נִפְגַּם הַזָּנָב מִן הָעֶצֶם\hdot
אֲבָל לֹא מִן הַפֶּרֶק\hdot
אוֹ שֶׁהָיָה רֹאשׁ הַזָּנָב מַפְצִיל עֶצֶם\hdot
אוֹ שֶׁיֵּשׁ בָּשָׂר בֵּין חֻלְיָא לְחֻלְיָא\hdot
מְלֹא אֶצְבַּע׃}

\halacha{אֵין לוֹ בֵיצִים\hdot
אוֹ אֵין לוֹ אֶלָּא בֵיצָה אֶחָת\hdot
רִבִּי יִשְׁמָעֵאל אוֹמֵר אִם יֵשׁ לו שְׁנֵי כִיסִין\hdot
יֵשׁ לוֹ שְׁנֵי בֵיצִים\hdot
אֵין לוֹ אֶלָּא כִיס אֶחָד\hdot
אֵין לוֹ אֶלָּא בֵיצָה אֶחָת\hdot
רִבִּי עֲקִיבָא אוֹמֵר מוֹשִׁיבוֹ עַל עֲכוּזוֹ וּמְמָעֵךְ\hdot
אִם יֵשׁ שָׁם בֵּיצָה סוֹפָהּ לָצֵאת\hdot
מַעֲשֶׂה שֶׁמִּיעֵךְ וְלֹא יָצָאָה\hdot
וְנִשְׁחַט וְנִמְצֵאת דְּבוּקָה בַכְּסָלִים\hdot
וְהִתִּיר רִבִּי עֲקִיבָא\hdot
וְאָסַר רִבִּי יוֹחָנָן בֶּן נוּרִי׃}

\halacha{בַּעַל חָמֵשׁ רַגְלַיִם\hdot
אוֹ שֶׁאֵין לוֹ אֶלָּא שָׁלֹשׁ\hdot
וְשֶׁרַגְלָיו קְלוּטוֹת כְּשֶׁל חֲמוֹר\hdot
וְהַשָּׁחוּל\hdot
וְהַכָּסוּל\hdot
אֵיזֶה הוּא שָׁחוּל\hdot
שֶׁנִּשְׁמְטָה יְרֵכוֹ\hdot
וְכָסוּל שֶׁאַחַת מִיַּרְכּוֹתָיו גְּבוֹהָה׃}

\halacha{נִשְׁבַּר עֶצֶם יָדוֹ\hdot
וְעֶצֶם רַגְלוֹ\hdot
אַף עַל פִּי שֶׁאֵינוֹ נִכָּר\hdot
מוּמִין אֵלּוּ מָנָה אֵילָא בְיַבְנֶה\hdot
וְהוֹדוּ לוֹ חֲכָמִים\hdot
וְעוֹד שָׁלֹשׁ הוֹסִיף\hdot
אָֽמְרוּ לוֹ לֹא שָׁמַעְנוּ אֶת אֵלּוּ\hdot
אֶת שֶׁגַּלְגַּל עֵינוֹ עָגוֹל כְּשֶׁל אָדָם\hdot
וּפִיו דּוֹמֶה לְשֶׁל חֲזִיר\hdot
וְשֶׁנִּטַּל רוֹב הַמְּדַבֵּר שֶׁל לְשׁוֹנוֹ\hdot
וּבֵית דִּין שֶׁל אַחֲרֵיהֶן אָֽמְרוּ\hdot
הֲרֵי אֵלּוּ מוּמִין׃}

\halacha{מַעֲשֶׂה שֶׁהַלֶּחִי הַתַּחְתּוֹן עוֹדֵף עַל הָעֶלְיוֹן\hdot
וְשָׁאַל רַבָּן שִׁמְעוֹן בֶּן גַּמְלִיאֵל לַחֲכָמִים וְאָֽמְרוּ לוֹ\hdot
הֲרֵי זֶה מוּם\hdot
אֹזֶן הַגְּדִי שֶׁהָֽיְתָה כְפוּלָה\hdot
אָֽמְרוּ חֲכָמִים בִּזְמָן שֶׁהִיא עֶצֶם אֶחָד מוּם\hdot
(וְאִם אֵינָהּ עֶצֶם אֶחָד אֵינָהּ מוּם\hdot)
רִבִּי חֲנַנְיָא בֶן גַּמְלִיאֵל אוֹמֵר זְנַב הַגְּדִי שֶׁהִיא דוֹמֶה לְשֶׁל חֲזִיר\hdot
וְשֶׁאֵין בָּהּ שָׁלֹשׁ חֻלְיוֹת\hdot
הֲרֵי זֶה מוּם׃}

\halacha{רִבִּי חֲנַנְיָא בֶן אַנְטִיגְנוֹס אוֹמֵר אֶת שֶׁיַּבֶּלֶת בְּעֵינוֹ\hdot
וְשֶׁנִּפְגַּם עֶצֶם יָדוֹ וְעֶצֶם רַגְלוֹ\hdot
וְשֶׁנִּפְסַק עַצְמוֹ שֶׁבְּפִיו\hdot
עֵינוֹ אַחַת גְּדוֹלָה וְאַחַת קְטַנָּה\hdot
אָזְנוֹ אַחַת גְּדוֹלָה וְאַחַת קְטַנָּה\hdot
בַּמְּרְאֶה אֲבָל לֹא בְמִדָּה\hdot
רִבִּי יְהוּדָה אוֹמֵר אַחַת מִבֵּיצָיו גְּדוֹלָה כִּשְׁתַּיִם בַּחֲבֵרְתָּהּ\hdot
וְלֹא הוֹדוּ לוֹ חֲכָמִים׃}

\halacha{זְנַב הָעֵגֶל שֶׁאֵינָהּ מַגַּעַת לָעַרְקוֹב\hdot
אָֽמְרוּ חֲכָמִים כָּל מַרְבִּית הָעֲגָלִים כֵּן\hdot
כָּל זְמָן שֶׁהֵן מַגְדִּיּלִין הֵם נִמְתָחוֹת\hdot
לְאֵיזֶה עַרְקוֹב אָֽמְרוּ\hdot
רִבִּי חֲנִינָא בֶן אַנְטִיגְנוֹס אוֹמֵר לָעַרְקוֹב שֶׁבְּעֶמְצַע הַיָּרֵךְ\hdot
עַל אֵלּוּ מוּמִין\hdot
שׁוֹחֲטִין אֶת הַבְּכוֹר\hdot
וּפְסוּלֵי הַמֻּקְדָּשִׁין נִפְדִּין עֲלֵיהֶן׃}

\halacha{אֵלּוּ שֶׁאֵינָן שׁוֹחֲטִין עֲלֵיהֶן לֹא בַמִּקְדָּשׁ וְלֹא בַמְּדִינָה\hdot
חֲוַרְוָר וְהַמַּיִם שֶׁאֵינָן קְבוּעִין\hdot
וְחִטָּיו הַפְּנִימִיּוֹת שֶׁנִּפְגָּמוּ\hdot
אֲבָל לֹא שֶׁנֶּעֱקָרוּ\hdot
וּבַעַל גָּרָב\hdot
וּבַעַל יַבֶּלֶת\hdot
וּבַעַל חֲזָזִית\hdot
וְזָקֵן\hdot
וְחוֹלֶה\hdot
וּמְזוֹהָם\hdot
וְשֶׁנֶּעֱבְדָה בוֹ עֲבֵירָה\hdot
וְשֶׁהֵמִית אֶת הָאָדָם\hdot
(עַל פִּי עֵד אֶחָד אוֹ עַל פִּי הַבְּעָלִים\hdot)
וְטוֹמְטוֹם וְאַנְדְרוֹגִינוֹס לֹא בַמִּקְדָּשׁ וְלֹא בַמְּדִינָה\hdot
רִבִּי יִשְׁמָעֵאל אוֹמֵר אֵין מוּם גָּדוֹל מִזֶּה\hdot
וַחֲכָמִים אוֹמְרִים אֵינוֹ בְכוֹר אֶלָּא נִגְזָז וְנֶעֱבָד׃}

\perek{מוּמִין}{אֵלּוּ בֵּין קְבוּעִין\hdot
בֵּין עוֹבְרִין\hdot
פּוֹסְלִין בָּאָדָם\hdot
יוֹתֵר עֲלֵיהֶן בָּאָדָם\hdot
הַכִּילוֹן\hdot
וְהַלַּפְתָּן\hdot
וְהַמִּקְבָּן\hdot
וְשֶׁרֹאשׁוֹ שָׁקוּעַ\hdot
וּשְׁקִיפָס\hdot
וּבַעֲלֵי הַחֲטוֹטֶרֶת\hdot
רִבִּי יְהוּדָה מַכְשִׁיר\hdot
וַחֲכָמִים פּוֹסְלִין׃}

\halacha{הַקֵּרֵחַ פָּסוּל\hdot
אֵיזֶהוּ קֵרֵחַ\hdot
כָּל שֶׁאֵין לוֹ שֶׁטַח שֶׁל שֵׂעַר מַקֶּפֶת מֵאֹזֶן לְאֹזֶן\hdot
וְאִם יֵשׁ לוֹ הֲרֵי זֶה כָּשֵׁר\hdot
אֵין לוֹ גַּבִּינִים\hdot
(אֵין לוֹ) אֶלָּא גַבִּין אֶחָד\hdot
זֵה הוּא גִבֵּן הֶאָמוּר בַּתּורָה\hdot
רִבִּי דוֹסָא אוֹמֵר כָּל שֶׁגַּבִּינָיו שׁוֹכְבִין\hdot
רִבִּי חֲנִינָא בֶן אַנְטִיגְנוֹס אוֹמֵר כָּל שֶׁיֶּשׁ לוֹ שְׁנֵי גַּבִּים וּשְׁתֵּי שִׂדְרָאוֹת׃}

\halacha{הֶחָרוּם פָּסוּל\hdot
אֵיזֶהוּ חָרוּם\hdot
הַכּוֹחֵל שְׁתֵּי עֵינָיו כְּאֶחָד\hdot
שְׁתֵּי עֵינָיו לְמַעְלָה\hdot
וּשְׁתֵּי עֵינָיו לְמַטָּה\hdot
עֵינוֹ אַחַת לְמַעְלָן\hdot
וְעֵינוֹ אַחַת לְמַטָּן\hdot
רוֹאֶה אֶת הַחֶדֶר וְאֶת הָעֲלִיָּה כְּאֶחָד\hdot
סָכֵי שֶׁמֶשׁ\hdot
זוֹגְדָס\hdot
וְהַצִּירָן\hdot
וְשֶׁנָּֽשְׁרוּ רִיסֵי עֵינָיו\hdot
פָּסוּל מִפְּנֵי מַרְאִית הָעָיִן׃}

\halacha{עֵינָיו גְּדוֹלוֹת כְּשֶׁל עֵגֶל\hdot
אוֹ קְטַנּוֹת כְּשֶׁל אוֹוָז\hdot
גּוּפוֹ גָדוֹל מֵאֵבָרָיו אוֹ קָטָן מֵאֵבָרָיו\hdot
חָטְמוֹ גָדוֹל מֵאֵבָרָיו\hdot
אוֹ קָטָן מֵאֵבָרָיו\hdot
הַצָּמָם וְהַצָּמַע\hdot
אֵיזֶהוּ צָמַע שֶׁאָזְנָיו קְטַנּוֹת\hdot
וְהַצָּמָם שֶׁאָזְנָיו דּוֹמוֹת לַסְּפוֹג׃}

\halacha{שְׂפָתוֹ הָעֶלְיוֹנָה עוֹדֶפֶת עַל הַתַּחְתּוֹנָה\hdot
וְהַתַּחְתּוֹנָה עוֹדֶפֶת עַל הָעֶלְיוֹנָה\hdot
הֲרֵי זֶה מוּם\hdot
וְשֶׁנִּטְּלוּ שִׁנָּיו פָּסוּל\hdot
מִפְּנֵי מַרְאִית הָעָיִן\hdot
דַּדָּיו שׁוֹכְבִים כְּשֶׁל אִשָּׁה\hdot
כְּרֵסוֹ צָבָה\hdot
טַבּוּרוֹ יוֹצֵא\hdot
נִכְפֶּה אֲפִילוּ אַחַת לְיָמִים\hdot
רוּחַ קְצָרִית בָּאָה עָלָיו\hdot
הַמְּאֻשְׁכָּן\hdot
וּבַעַל גֶּבֶר\hdot
אֵין לוֹ בֵיצִים\hdot
אוֹ אֵין לוֹ אֶלָּא בֵיצָה אַחַת\hdot
זֶהוּ מְרוּחַ אָשֶׁךְ הֶאָמוּר בַּתּוֹרָה\hdot
רִבִּי יִשְׁמָעֵאל אוֹמֵר כָּל שֶׁנִּמְרְחוּ אֲשָׁכָיו\hdot
רִבִּי עֲקִיבָא אוֹמֵר כָּל שֶׁרוּחַ בַּאֲשָׁכָיו\hdot
רִבִּי חֲנַנְיָא בֶּן אַנְטִיגְנוֹס אוֹמֵר כָּל שֶׁמַּרְאָיו חֲשׁוּכִים׃}

\halacha{הַמַּקִּישׁ בְּקַרְסֻלָיו וּבְאַרְכֻּבוֹתָיו\hdot
וּבַעַל פִּיקָה\hdot
וְהָעִיקָל\hdot
אֶיזֶהוּ עִיקָל כָּל שֶׁמַּקִּיף פַּרְסוֹתָיו\hdot
וְאֵין אַרְכֻּבוֹתָיו נוֹשְׁקוֹת זוֹ לְזוֹ\hdot
פִּיקָה יוֹצְאָה מִגְּוֹדְלוֹ\hdot
עֲקֵבוֹ יוֹצֵא לַאֲחוֹרָיו\hdot
פַּרְסָתוֹ רְחָבָה כְּשֶׁל אוֹוָז\hdot
אֶצְבְּעוֹתָיו מֻרְכָּבוֹת זוֹ עַל זוֹ\hdot
אוֹ קְלוּטוֹת עַד הַפֶּרֶק כָּשֵׁר\hdot
לְמַטָּה מִן הַפֶּרֶק וַחֲתָכָהּ כָּשֵׁר\hdot
הָֽיְתָה בוֹ (יוֹתֶרֶת) וַחֲתָכָהּ\hdot
אִם יֵשׁ בָּהּ עֶצֶם פָּסוּל\hdot
וְאִם לָאוּ כָּשֵׁר\hdot
יָתֵר בְּיָדָיו וּבְרַגְלָיו\hdot
שֵׁשׁ וָשֵׁשׁ עֶשְׂרִים וְאַרְבַּע\hdot
רִבִּי יְהוּדָה מַכְשִׁיר\hdot
וַחֲכָמִים פּוֹסְלִים\hdot
הַשּׁוֹלֵט בִּשְׁתֵּי יָדָיו\hdot
רִבִּי פּוֹסֵל\hdot
וַחֲכָמִים מַכְשִׁירִין\hdot
הַכּוּשִׁי וְהַגִּיחוֹר\hdot
וְהַלַּבְקָן וְהַקִּפֵּחַ\hdot
וְהַנָּנָס וְהַחֵרֵשׁ וְהַשּׁוֹטֶה\hdot
וְהַשִּׁיכּוֹר\hdot
וּבַעֲלֵי נְגָעִים טְהוֹרִין\hdot
פְּסוּלִין בָּאָדָם וּכְשֵׁרִין בַּבְּהֵמָה\hdot
רַבָּן שִׁמְעוֹן בֶּן גַּמְלִיאֵל אוֹמֵר שׁוֹטֶה בַּבְּהֵמָה אֵינָהּ מִן הַמֻּבְחָר\hdot
רִבִּי אֱלִיעֶזֶר אוֹמֵר אַף בַּעֲלֵי דִלְדֻּלִין\hdot
פְּסוּלִין בָּאָדָם וּכְשֵׁרִין בַּבְּהֵמָה׃}

\halacha{אֵלּוּ כְשֵׁרִין בָּאָדָם וּפְסוּלִין בַּבְּהֵמָה\hdot
אוֹתוֹ וְאֶת בְּנוֹ טְרֵפָה וְיוֹצֵא דֹפֶן\hdot
וְשֶׁנֶּעֶבְדָה בָהֶן עֲבֵירָה\hdot
וְשֶׁהֵמִית אֶת הָאָדָם\hdot
הַנּוֹשֵׂא נָשִׁים בַּעֲבֵירָה פָּסוּל עַד שֶׁיַּדִּיר הֲנַיָּה\hdot
הַמִּטָּמֵא לַמֵּתִים\hdot
פָּסוּל עַד שֶׁיְּקַבֵּל עָלָיו שֶׁלֹּא יְהֵא מִטָּמֵא לַמֵּתִים׃}
