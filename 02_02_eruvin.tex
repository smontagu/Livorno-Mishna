\tractatehead{מסכת עירובין}{eruvin}

\perek{מָבוֹי}{שֶׁהוּא גָבוֹהַּ\hdot
לְמַעְלָה מֵעֶשְׂרִים אַמָּה יִמָּעֵט\hdot
רִבִּי יְהוּדָה אוֹמֵר אֵינוֹ צָרִיךְ\hdot
וְהָרַחַב מֵעֶשֶׂר אַמּוֹת יִמָּעֵט\hdot
וְאִם יֵשׁ לוֹ צוּרַת פֶּתַח\hdot
אַף עַל פִּי שֶׁהוּא רַחַב מֵעֶשֶׂר אַמּוֹת אֵין צָרִיךְ לְמָעֵט׃}

\halacha[109]{הֶכְשֵׁר מָבוֹי\hdot
בֵּית שַׁמָּאי אוֹמְרִים לֶחִי וְקוֹרָה\hdot
וּבֵית הִלֵּל אוֹמְרִים לֶחִי אוֹ קוֹרָה\hdot
רִבִּי אֱלִיעֶזֶר אוֹמֵר לְחָיַיִן\hdot
מִשּׁוּם רִבִּי יִשְׁמָעֵאל אָמַר תַּלְמִיד אֶחָד לִפְנֵי רִבִּי עֲקִיבָא\hdot
לֹא נֶחְלְקוּ בֵּית שַׁמָּאי וּבֵית הִלֵּל עַל מָבוֹי שֶׁהוּא פָחוּת מֵאַרְבַּע אַמּוֹת\hdot
שֶׁהוּא נִתָּר אוֹ בְלֶחִי אוֹ בְקוֹרָה\hdot
עַל מַה נֶּחֱלָקוּ\hdot
עַל רַחַב מֵאַרְבַּע אַמּוֹת וְעַד עֶשֶׂר\hdot
שֶׁבֵּית שַׁמָּאי אוֹמְרִים לֶחִי וְקוֹרָה\hdot
וּבֵית הִלֵּל אוֹמְרִים אוֹ לֶחִי אוֹ קוֹרָה\hdot
אָמַר רִבִּי עֲקִיבָא עַל זֶה וְעַל זֶה נֶחֱלָקוּ׃}

\halacha{הַקּוֹרָה שֶׁאָֽמְרוּ רְחָבָה כְּדֵי לְקַבֵּל אָרִיחַ\hdot
וְאָרִיחַ חֲצִי לְבֵנָה שֵֶׁל שְׁלֹשָׁה טְפָחִים\hdot
דַּיָּהּ לַקּוֹרָה שֶׁתְּהֵא רְחָבָה טֶפַח\hdot
כְּדֵי לְקַבֵּל אָרִיחַ לְאָרְכּוֹ׃}

\halacha{רְחָבָה כְּדֵי לְקַבֵּל אָרִיחַ וּבְרִיאָה כְּדֵי לְקַבֵּל אָרִיחַ\hdot
רִבִּי יְהוּדָה אוֹמֵר רְחָבָה אַף עַל פִּי שֶׁאֵינָהּ בְּרִיאָה׃}

\halacha[1132]{הָֽיְתָה שֶׁל קַשׁ אוֹ שֶׁל קָנִים\hdot
רוֹאִין אוֹתָהּ כְּאִלּוּ הִיא שֶׁל מַתֶּכֶת\hdot
עֲקוּמָה\hdot
רוֹאִין אוֹתָהּ כְּאִלּוּ הִיא פְשׁוּטָה\hdot
עֲגוּלָה\hdot
רוֹאִין אוֹתָהּ כְּאִלּוּ הִיא מְרֻבַּעַת\hdot
כָּל שֶׁיֵּשׁ בְּהֵקֵיפוֹ שְׁלֹשָׁה טְפָחִים\hdot
יֵשׁ בּוֹ רוֹחַב טֶפַח׃}

\halacha{לְחָיַיִן שֶׁאָֽמְרוּ\hdot
גָּבְהָן עֲשָׁרָה טְפָחִים\hdot
וְרָחְבָּן וְעָבְיָן כָּל שֶׁהוּא\hdot
רִבִּי יוֹסֵי אוֹמֵר רָחְבָּן שְׁלֹשָׁה טְפָחִים׃}

\halacha{בַּכֹּל עוֹשִׂין לְחָיַיִן\hdot
אֲפִילוּ בְדָבָר שֶׁיֵּשׁ בּוֹ רוּחַ חַיִּים\hdot
וְרִבִּי יוֹסֵי אוֹסֵר\hdot
וּמְטַמֵּא מִשּׁוּם גֹּלֶל\hdot
וְרִבִּי מֵאִיר מְטַהֵר\hdot
וְכוֹתְבִין עָלָין גִטֵּי נָשִׁים\hdot
וְרִבִּי יוֹסֵי הַגְּלִילִי פּוֹסֵל׃}

\halacha[2189]{שְׁיָירָה שֶׁחָֽנְתָה בַּבִּקְעָה וְהִקִּיפוּהָ בִּכְלֵי בְהֵמָה\hdot
מְטַלְטְלִין בְּתוֹכָהּ\hdot
וּבִלְבַד שֶׁיְּהֵא גָּדֵר גָּבוֹהַּ עֲשָׂרָה טְפָחִים\hdot
וְלֹא יְהוּ פְרָצוֹת יְתֵרוֹת עַל הַבִּנְיָן\hdot
כָּל פִּרְצָה שֶׁהִיא כְעֶשֶׂר אַמּוֹת מֻתֶּרֶת\hdot
מִפְּנֵי שֶׁהִיא כְפֶתַח\hdot
יָתֵר מִכָּאן אָסוּר׃}

\halacha[181]{מַקִּיפִין שְׁלֹשָׁה חֲבָלִים זֶה לְמַעְלָה מִזֶּה\hdot
וְזֶה לְמַעְלָה מִזֶּה\hdot
וּבִלְבַד שֶׁלֹּא יְהֵא בֵּין חֶבֶל לַחֲבֵירוֹ שְׁלֹשָׁה טְפָחִים\hdot
שִׁיעוּר חֲבָלִים וְעוֹבְיָן יָתֵר עַל טֶפַח\hdot
כְּדֵי שֶׁיְּהֵא הַכֹּל עֲשָׂרָה טְפָחִים׃}

\halacha[1642]{מַקִּיפִין בַּקָּנִים וּבִלְבַד שֶׁלֹּא יְהֵא בֵּין קָנֶה לַחֲבֵירוֹ שְׁלֹשָׁה טְפָחִים\hdot
בַּשְּׁיָירָא דִּבְּרוּ\hdot
דִּבְרֵי רִבִּי יְהוּדָה\hdot
וַחֲכָמִים אוֹמְרִים לֹא דִּבְּרוּ בַּשְּׁיָירָא אֶלָּא בַּהוֹוֶה\hdot
כָּל מְחִיצָה שֶׁאֵינָהּ שֵֶׁל שְׁתִי וְשֶׁל עֶרֶב אֵינָהּ מְחִיצָה\hdot
דִּבְרֵי רִבִּי יוֹסֵי בַּר יְהוּדָה\hdot
וַחֲכָמִים אוֹמְרִים מִשְּׁנֵי דְבָרִים\hdot
אַרְבָּעָה דְבָרִים פָּֽטְרוּ בַּמַּחֲנֶה\hdot
מְבִיאִין עֵצִים מִכָּל מָקוֹם\hdot
וּפְטוּרִים מֵרְחִיצַת יָדַיִם\hdot
וּמִדְּמָאי\hdot
וּמִלְּעָרֵב׃}

\perek[552]{עוֹשִׂין}{פַּסִּין לַבִּירָאוֹת\hdot
אַרְבָּעָה דְיוּמְדִין נִרְאִין כִּשְׁמֹנָה\hdot
דִּבְרֵי רִבִּי יְהוּדָה\hdot
רִבִּי מֵאִיר אוֹמֵר שְׁמֹנָה נִרְאִין כִּשְׁנֵים עָשָׂר\hdot
אַרְבָּעָה דְיוּמְדִין\hdot
וְאַרְבָּעָה פְשׁוּטִים\hdot
גָּבְהָן עֲשָׂרָה טְפָחִים\hdot
וְרָחְבָּן שִׁשָּׁה\hdot
וְעָבְיָן כָּל שֶׁהוּא\hdot
וּבֵינֵיהֶן כִּמְלֹא שְׁתֵּי רְבָקוֹת שֶׁל שָׁלֹשׁ שָׁלֹשׁ בָּקָר דִּבְרֵי רִבִּי מֵאִיר\hdot
רִבִּי יְהוּדָה אוֹמֵר שֶׁל אַרְבַּע אַרְבַּע\hdot
קְשׁוּרוֹת וְלֹא מוּתָרוֹת\hdot
אַחַת נִכְנֶסֶת וְאַחַת יוֹצְאָה׃}

\halacha{מוּתָר לְהַקְרִיב לַבְּאֵר\hdot
וּבִלְבַד שֶׁתְּהֵא פָרָה רֹאשָׁהּ וְרֻבָּהּ בִּפְנִים וְשׁוֹתָה\hdot
מוּתָר לְהַרְחִיק כָּל שֶׁהוּא\hdot
וּבִלְבַד שֶׁיַּרְבֶּה בַפַּסִּין׃}

\halacha[483]{רִבִּי יְהוּדָה אוֹמֵר עַד בֵּית סָאתַיִם\hdot
אָֽמְרוּ לוֹ לֹא אָֽמְרוּ בֵּית סָאתַיִם\hdot
אֶלָּא לַגִּנָּה וְלַקַּרְפָּף\hdot
אֲבָל אִם הָיָה דִיר\hdot
אוֹ סֹהַר\hdot
אוֹ מֻקְצֶה\hdot
אוֹ חָצֵר\hdot
אֲפִילוּ בֵית חֲמֵשֶׁת כּוֹרִין\hdot
אֲפִילוּ בֵית עֲשָׂרָה כּוֹרִין מוּתָר\hdot
וּמוּתָר לְהַרְחִיק כָּל שֶׁהוּא\hdot
וּבִלְבַד שֶׁיַּרְבֶּה בַפַּסִּין׃}

\halacha[552]{רִבִּי יְהוּדָה אוֹמֵר אִם הָֽיְתָה דֶרֶךְ (הָרַבִּים) מַפְסִיקָתָן\hdot
יְסַלְּקֶנָּה לִצְדָדִין\hdot
וַחֲכָמִים אוֹמְרִים אֵינוֹ צָרִיך\hdot
אֶחָד בּוֹר הָרַבִּים וּבְאֵר הָרַבִּים\hdot
וּבְאֵר הַיָּחִיד\hdot
עוֹשִׂין לָהֶן פַּסִּין\hdot
אֲבָל לְבוֹר הַיָּחִיד עוֹשִׂין לוֹ מְחִיצָה גְבוֹהָה עֲשָׂרָה טְפָחִים\hdot
דִּבְרֵי רִבִּי עֲקִיבָא\hdot
רִבִּי יְהוּדָה בֶן בָּבָא אוֹמֵר אֵין עוֹשִׂין פַּסִּין אֶלָּא לִבְאֵר הָרַבִּים בִּלְבַד\hdot
וְלַשְּׁאַר עוֹשִׂין חֲגוֹרָה גְבוֹהָה עֲשָׂרָה טְפָחִים׃}

\halacha[574]{וְעוֹד אָמַר רִבִּי יְהוּדָה בֶן בָּבָא\hdot
הַגִּנָּה וְהַקַּרְפָּף שֶׁהִיא שִׁבְעִים אַמָּה וְשִׁרַיִּים\hdot
עַל שִׁבְעִים אַמָּה וְשִׁירַיִּים\hdot
מֻקֶּפֶת גָּדֵר גְּבוֹהָה עֲשָׂרָה טְפָחִים\hdot
מְטַלְטֵל בְּתוֹכָהּ\hdot
וּבִלְבַד שֶׁיֵּשׁ בָּהּ שׁוֹמִירָה אוֹ בֵית דִּירָה אוֹ שֶׁתְּהֵא סְמוּכָה לָעִיר\hdot
רִבִּי יְהוּדָה אוֹמֵר אֲפִילוּ אֵין בָּהּ אֶלָּא בּוֹר וְשִׁיחַ וּמְעָרָה\hdot
מְטַלְטְלִין בְּתוֹכָהּ\hdot
רִבִּי עֲקִיבָא אוֹמֵר אֲפִילוּ אֵין בָּהּ אֶחָד מִכָּל אֵלּוּ מְטַלְטְלִין בְּתוֹכָהּ\hdot
וּבִלְבַד שֶׁיְּהֵא בָּהּ שִׁבְעִים אַמָּה וְשִׁירַיִּים\hdot
עַל שִׁבְעִים אַמָּה וְשִׁירַיִּים\hdot
רִבִּי אֱלִיעֶזֶר אוֹמֵר אִם הָֽיְתָה אָרְכָּהּ יָתֵר עַל רָחְבָּהּ אֲפִילוּ אַמָּה אַחַת\hdot
אֵין מְטַלְטְלִין בְּתוֹכָהּ\hdot
רִבִּי יוֹסֵי אוֹמֵר אֲפִילוּ אָרְכָּהּ פִּי שְׁנַיִם בְּרָחְבָּהּ מְטַלְטְלִין בְּתוֹכָהּ׃}

\halacha{אָמַר רִבִּי אֶלְעָאי שָׁמַעְתִּי מֵרִבִּי אֱלִיעֶזֶר\hdot
אֲפִילוּ הִיא כְּבֵית כּוֹר\hdot
וְכֵן שָׁמַעְתִּי מִמֶּנּוּ אַנְשֵׁי חָצֵר שֶׁשָּׁכַח אֶחָד מֵהֶן\hdot
וְלֹא עִירֵב\hdot
בֵּיתוֹ אָסוּר מִלְּהַכְנִיס וּמִלְּהוּצִיא לוֹ\hdot
אֲבָל לָהֶם מוּתָר\hdot
וְכֵן שָׁמַעְתִּי מִמֶּנּוּ שֶׁיּוֹצְאִין בְּעַקְרָבָנִין בַּפֶּסַח\hdot
וְחָזַרְתִּי עַל כָּל תַּלְמִידָיו וּבִקַשְׁתִּי לִי חָבֵר וְלֹא מָצָאתִי׃}

\perek{בַּכֹּל}{מְעָֽרְבִין וּמִשׁתַּתְּפִין\hdot
חוּץ מִן הַמַּיִם וּמִן הַמֶּלַח\hdot
וְהַכֹּל נִקָּח בְּכֶסֶף מַעֲשֵׁר חוּץ מִן הַמַּיִם וּמִן הַמֶּלַח\hdot
הַנּוֹדֵר מִן הַמָּזוֹן\hdot
מוּתָר בְּמֶלַח וּבַמַּיִם\hdot
מְעָֽרְבִין לַנָּזִיר בַּיַּיִן וּלְיִשְׂרָאֵל בַּתְּרוּמָה\hdot
סוֹמְכוֹס אוֹמֵר בַּחוֹלִין\hdot
וּלְכֹהֵן בְּבֵית הַפֶּרֶס\hdot
רִבִּי יְהוּדָה אוֹמֵר אֲפִילוּ בְבֵית הַקְּבָרוֹת\hdot
מִפְּנֵי שֶׁיָּכוֹל לִילֵךְ לַחוּץ וְלֶאֱכוֹל׃}

\begin{minipage}{\textwidth}
\halacha[71]{מְעָֽרְבִין בַּדְּמָאי\hdot
וּבְמַעֲשֵׂר רִאשׁוֹן שֶׁנִטְּלָה תְרוּמָתוֹ\hdot
וּבְמַעֲשֵׂר שֵׁנִי וְהֶקְדֶּשׁ שֶׁנִּפְדּוּ\hdot
וְהַכֹּהֲנִים בְּחַלָּה (וּבִתְרוּמָה)\hdot
אֲבָל לֹא בְטֶבֶל\hdot
וְלֹא בְמַעֲשֵׂר רִאשׁוֹן שֶׁלֹּא נִטְּלָה תְרוּמָתוֹ\hdot
וְלֹא בְמַעֲשֵׂר שֵׁנִי וְהֶקְדֶּשׁ שֶׁלֹּא נִפְדּוּ\hdot
הַשּׁוֹלֵחַ עֵירוּבוֹ בְּיַד חֵרֵשׁ שׁוֹטֶה וְקָטָן\hdot
וּבְיַד מִי שֶׁאֵינוֹ מוֹדֶה בָעֵירוּב\hdot
אֵינוֹ עֵירוּב\hdot
וְאִם אָמַר לְאֶחָד לְקַבְּלוֹ מִמֶּנּוּ\hdot
הֲרֵי זֶה עֵירוּב׃}
\end{minipage}

\halacha[986]{נְתָנוֹ בָאִילָן לְמַעְלָה מֵעֲשָׂרָה טְפָחִים\hdot
אֵין עֵירוּבוֹ עֵירוּב\hdot
לְמַטָּה מֵעֲשָׂרָה טְפָחִים עֵירוּבוֹ עֵירוּב\hdot
נְתָנוֹ בַבּוֹר אֲפִילוּ עָמוֹק מֵאָה אַמָּה\hdot
עֵירוּבוֹ עֵירוּב\hdot
נְתָנוֹ בְרֹאשׁ הַקָּנֶה אוֹ בְרֹאשׁ הַקָּנְדָּס\hdot
בִּזְמָן שֶׁהוּא תָלוּשׁ וְנָעוּץ\hdot
אֲפִילוּ גְבוֹהָה מֵאָה אַמָּה\hdot
הֲרֵי זֶה עֵירוּב\hdot
נְתָנוֹ בַמִּגְדָּל וְנָעַל בְּפָנָיו\hdot
וְאָבַד הַמַּפְתֵּחַ\hdot
הֲרֵי זֶה עֵירוּב\hdot
רִבִּי אֱלִיעֶזֶר אוֹמֵר אִם אֵינוֹ יוֹדֵעַ שֶׁהַמַּפְתֵּחַ בִּמְקוֹמוֹ אֵינוֹ עֵירוּב׃}

\halacha[341]{נִתְגַּלְגָּל חוּץ לַתְּחוּם\hdot
וְנָפַל עָלָיו גַּל\hdot
אוֹ נִשְׂרָף\hdot
אוֹ תְרוּמָה וְנִטְמָאָה\hdot
מִבְּעוֹד יוֹם\hdot
אֵינוֹ עֵירוּב\hdot
מִשֶּׁחֲשֵׁיכָה\hdot
הֲרֵי זֶה עֵירוּב\hdot
אִם סָפֵק\hdot
רִבִּי מֵאִיר וְרִבִּי יְהוּדָה אוֹמְרִים הֲרֵי זֵה חַמָּר גַּמָּל\hdot
רִבִּי יוֹסֵי וְרִבִּי שִׁמְעוֹן אוֹמְרִים סָפֵק עֵירוּב כָּשֵׁר\hdot
אָמַר רִבִּי יוֹסֵי אַבְטוֹלְמוֹס הֵעִיד מִשּׁוּם חֲמִשָּׁה זְקֵנִים עַל סָפֵק עֵירוּב שֶׁכָּשֵׁר׃}

\halacha{מַתְנֶה אָדָם עַל עֵרוּבוֹ וְאוֹמֵר\hdot
אִם בָּאוּ גוֹיִם מִן הַמִּזְרַח\hdot
עֵירוּבִי לַמַּעֲרָב\hdot
מִן הַמַּעֲרָב\hdot
עֵירוּבִי לַמִּזְרַח\hdot
אִם בָּאוּ מִכָּאן וּמִכָּאן לְמָקוֹם שֶׁאֶרְצֶה אֵלֵךְ\hdot
לאֹ בָאוּ לֹא מִכָּאן\hdot
וְלֹא מִכָּאן\hdot
הֲרֵינִי כִבְנֵי עִירִי\hdot
אִם בָּא חָכָם מִן הַמִּזְרַח\hdot
עֵירוּבִי לַמִּזְרַח\hdot
מִן הַמַּעֲרָב\hdot
עֵירוּבִי לַמַּעֲרָב\hdot
בָּא מִכָּאן וּמִכָּאן לְמָקוֹם שֶׁאֶרְצֶה אֵלֵךְ\hdot
לֹא מִכָּאן וְלֹא מִכָּאן הֲרֵינִי כִּבְנֵי עִירִי\hdot
רִבִּי יְהוּדָה אוֹמֵר אִם הָיָה אֶחָד מֵהֶן רַבּוֹ\hdot
יֵלֵךְ אֵצֶל רַבּוֹ\hdot
וְאִם הָיוּ שְׁנֵיהֶם רַבּוֹתָיו לַמָּקוֹם שֶׁיִּרְצֶה יֵלֵךְ׃}

\halacha[3128]{רִבִּי אֱלִיעֶזֶר אוֹמֵר יוֹם טוֹב הַסָּמוּךְ לְשַׁבָּת\hdot
בֵּין מִלְּפָנֶיהָ וּבֵין מִלְּאַחֲרֶיהָ\hdot
מְעָרֵב אָדָם שְׁנֵי עֵרוּבִין וְאוֹמֵר\hdot
עֵרוּבִי הָרִאשׁוֹן לְמִזְרַח וְהַשֵּׁנִי לְמַעֲרָב\hdot
הָרִאשׁוֹן לְמַעֲרָב וְהַשֵּׁנִי לְמִזְרַח\hdot
עֵירוּבִי\hdot
הָרִאשׁוֹן\hdot
וְהַשֵּׁנִי כִּבְנֵי עִירִי\hdot
עֵירוּבִי הַשֵּׁנִי\hdot
וְהָרִאשׁוֹן כִּבְנֵי עִירִי\hdot
וַחֲכָמִים אוֹמְרִים מְעָרֵב לְרוּחַ אַחַת אוֹ אֵינוֹ מְעָרֵב כָּל עִקָּר\hdot
אוֹ מְעָרֵב לִשְׁנֵי יָמִים\hdot
אוֹ אֵינוֹ מְעָרֵב כָּל עִקָּר\hdot
כֵּיצַד יַעֲשֶׂה מוֹלִיכוֹ בָּרִאשׁוֹן וּמַחְשִׁיךְ עָלָיו וְנוֹטְלוֹ\hdot
וּבָא לוֹ בַּשֵּׁנִי\hdot
מַחְשִׁיךְ עָלָיו וְאוֹכְלוֹ\hdot
וְנִמְצָא מִשְׂתַּכֵּר בַּהֲלִיכָתוֹ\hdot
וּמִשְׂתַּכֵּר בְּעֵירוּבוֹ\hdot
נֶאֱכַל בָּרִאשׁוֹן\hdot
עֵירוּב לָרִאשׁוֹן וְאֵינוֹ עֵירוּב לַשֵּׁנִי\hdot
אָמַר רִבִּי אֱלִיעֶזֶר מוֹדִים אַתֶּם לִי שֵׁהֶם שְׁתֵּי קְדוּשׁוֹת׃}

\halacha[3471]{רִבִּי יְהוּדָה אוֹמֵר רֹאשׁ הַשָּׁנָה שֶׁהָיָה יָרֵא שֶׁמָּא תִתְעַבֵּר\hdot
מְעָרֵב אָדָם שְׁנֵי עֵרוּבִין\hdot
וְאוֹמֵר עֵירוּבִי בָרִאשׁוֹן לְמִזְרַח\hdot
וּבַשֵּׁנִי לְמַעֲרָב\hdot
בָּרִאשׁוֹן לְמַעֲרָב\hdot
וּבַשֵּׁנִי לְמִזְרַח\hdot
עֵירוּבִי בָרִאשׁוֹן\hdot
וּבַשֵּׁנִי כִּבְנֵי עִירִי\hdot
עֵירוּבִי בַשֵּׁנִי וּבָרִאשׁוֹן כִּבְנֵי עִירִי\hdot
וְלֹא הוֹדוּ לוֹ חֲכָמִים׃}

\halacha{וְעוֹד אָמַר רִבִּי יְהוּדָה מַתְנֶה אָדָם עַל הַכַּלְכָּלָה בְּיוֹם טוֹב רִאשׁוֹן וְאוֹכְלָהּ בַּשֵּׁנִי\hdot
וְכֵן בֵּיצָה שֶׁנּוֹלְדָה בָרִאשׁוֹן\hdot
תֵּאָכֵל בַּשֵּׁנִי\hdot
וְלֹא הוֹדוּ לוֹ חֲכָמִים׃}

\halacha{רִבִּי דּוֹסָא בֶן הַרְכִּינָס אוֹמֵר הָעוֹבֵר לִפְנֵי הַתֵּיבָה בְּיוֹם טוֹב רִאשׁוֹן שֶׁל רֹאשׁ הַשָּׁנָה\hdot
אוֹמֵר הַחֲלִיצֵנוּ יְיָ אֱלֹהֵינוּ אֶת יוֹם רֹאשׁ הַחֹדֶשׁ הַזֶּה\hdot
אִם הַיּוֹם אִם לְמָחָר\hdot
וּלְמָחָר הוּא אוֹמֵר\hdot
אִם הַיּוֹם אִם אֶמֶשׁ\hdot
וְלֹא הוֹדוּ לוֹ חֲכָמִים׃}

\perek[195]{מִי}{שֶׁהוֹצִיאוּהוּ גּוֹיִם\hdot
אוֹ רוּחַ רָעָה\hdot
אֵין לוֹ אֶלָּא אַרְבַּע אַמּוֹת\hdot
הֶחֱזִירוּהוּ\hdot
כְּאִלּוּ לֹא יָצָא\hdot
הוֹלִיכוּהוּ לְעִיר אַחֶרֶת\hdot
נְתָנוּהוּ בְדִיר\hdot
אוֹ בְסֹהַר\hdot
רַבָּן גַּמְלִיאֵל וְרִבִּי אֶלְעָזָר בֶּן עֲזַרְיָה אוֹמְרִים מְהַלֵּךְ אֶת כֻּלָּהּ\hdot
רִבִּי יְהוֹשֻׁעַ וְרִבִּי עֲקִיבָא אוֹמְרִים אֵין לוֹ אֶלָּא אַרְבַּע אַמּוֹת\hdot
מַעֲשֶׂה שֶׁבָּאוּ מִפַּרְנַדִּיסִים\hdot
וְהִפְלִיגָה סְפִינָתָם בַּיָּם\hdot
רַבָּן גַּמְלִיאֵל וְרִבִּי אֶלְעָזָר בֶּן עֲזַרְיָה הָֽלְכוּ אֶת כֻּלָּהּ\hdot
רִבִּי יְהוֹשֻׁעַ וְרִבִּי עֲקִיבָא לֹא זָזוּ מֵאַרְבַּע אַמּוֹת\hdot
שֶׁרָצוּ לְהַחְמִיר עַל עַצְמָן׃}

\halacha[176]{פַּעַם אַחַת לֹא נִכְנְסוּ לַנָּמָל עַד שֶׁחֲשֵׁיכָה\hdot
אָֽמְרוּ לוֹ לְרַבָּן גַּמְלִיאֵל\hdot
מָה אָנוּ לִירֵד\hdot
אָמַר לָהֶן מֻתָּרִים אַתֶּם\hdot
שֶׁכְּבָר הָיִיתִי מִסְתַּכֵּל\hdot
וְהָיִינוּ בְתוֹךְ הַתְּחוּם עַד שֶׁלֹּא חֲשֵׁיכָה׃}

\halacha{מִי שֶׁיָּצָא בִרְשׁוּת\hdot
וְאָֽמְרוּ לוֹ כְּבָר נַעֲשָׂה מַעֲשֶׂה\hdot
יֵשׁ לוֹ אַלְפַּיִם אַמָּה לְכָל רוּחַ\hdot
אִם הָיָה בְתוֹךְ הַתְּחוּם\hdot
כְּאִילוּ לֹא יָצָא\hdot
שֶׁכָּל הַיּוֹצְאִים לְהַצִּיל חוֹזְרִין לִמְקוֹמָן׃}

\halacha[366]{מִי שֶׁיָּשַׁב בַּדֶּרֶךְ\hdot
וְעָמַד וְרָאָה וַהֲרֵי הוּא סָמוּךְ לָעִיר\hdot
(הוֹאִיל) וְלֹא הָֽיְתָה כַּוָּנָתוֹ לְכַךְ לֹא יִכָּנֵס\hdot
דִּבְרֵי רִבִּי מֵאִיר\hdot
וְרִבִּי יְהוּדָה אוֹמֵר יִכָּנֵס\hdot
אָמַר רִבִּי יְהוּדָה מַעֲשֶׂה הָיָה\hdot
וְנִכְנָס רִבִּי טַרְפוֹן בְּלֹא מִתְכַּוֵּין׃}

\halacha{מִי שֶׁיָּשַׁן בַּדֶּרֶךְ וְלֹא יָדַע שֶׁחֲשֵׁיכָה\hdot
יֵשׁ לוֹ אַלְפַּיִם אַמָּה לְכָל רוּחַ\hdot
דִּבְרֵי רִבִּי יוֹחָנָן בֶּן נוּרִי\hdot
וַחֲכָמִים אוֹמְרִים אֵין לוֹ אֶלָּא אַרְבַּע אַמּוֹת\hdot
רִבִּי אֱלִיעֶזֶר אוֹמֵר וְהוּא בְאֶמְצָעָן\hdot
רִבִּי יְהוּדָה אוֹמֵר לְאֵיזֶה רוּחַ שֶׁיִּרְצֶה יֵלֵךְ\hdot
וּמוֹדֶה רִבִּי יְהוּדָה שֶׁאִם בִּרֵר לוֹ שֶׁאֵינוֹ יָכוֹל לַחֲזוֹר בּוֹ׃}

\halacha[474]{הָיוּ שְׁנַיִם מִקְצַת אַמּוֹתָיו שֶׁל זֶה בְּתוֹךְ אַמּוֹתָיו שֶׁל זֶה\hdot
מְבִיאִין וְאוֹכְלִין בָּאֶמְצַע\hdot
וּבִלְבַד שֶׁלֹּא יוֹצִיא זֶה מִתּוֹךְ שֶׁלּוֹ\hdot
לְתוֹךְ שֶׁל חֲבֵרוֹ\hdot
הָיוּ שְׁלֹשָׁה\hdot
וְהָאֶמְצָעִי מֻבְלָע בֵּינֵהֶן\hdot
הוּא מוּתָר עִמָּהֶן\hdot
וְהֵם מוּתָרִין עִמּוֹ\hdot
וּשְׁנַיִם הַחִיצוֹנִים אֲסוּרִין זֶה עִם זֶה\hdot
אָמַר רִבִּי שִׁמְעוֹן לְמָה הַדָּבָר דּוֹמֶה לְשָׁלֹשׁ חֲצֵרוֹת הַפְּתוּחוֹת זוֹ לַזּוֹ\hdot
וּפְתוּחוֹת לִרְשׁוּת הָרַבִּים\hdot
עִירְבוּ שְׁתֵּיהֶן עִם הָאֶמְצָעִית הִיא מוּתֶרֶת עִמָּהֶן וְהֵם מוּתָרוֹת עִמָּהּ\hdot
וּשְׁתַּיִם הַחִיצוֹנוֹת אֲסוּרוֹת זוֹ עִם זוֹ׃}

\halacha{מִי שֶׁבָּא בַדֶּרֶךְ וְחָֽשְׁכָה לוֹ וְהָיָה מַכִּיר אִילָן אוֹ גָדֵר\hdot
וְאָמַר שְׁבִיתָתִי תַּחְתָּיו\hdot
לֹא אָמַר כְּלוּם\hdot
שְׁבִיתָתִי בְעִקָּרוֹ מְהַלֵּךְ מִמָּקוֹם רַגְלָיו וְעַד עִקָּרוֹ אַלְפַּיִם אַמָּה\hdot
וּמֵעִקָּרוֹ וְעַד בֵּיתוֹ אַלְפַּיִם אַמָּה\hdot
נִמְצָא מְהַלֵּךְ מִשֶּׁחֲשֵׁיכָה אַרְבַּעַת אֲלָפִים אַמָּה׃}

\halacha{אִם אֵינוֹ מַכִּיר\hdot
אוֹ שֶׁאֵינוֹ בָקִי בַּהֲלָכָה\hdot
וְאָמַר שְׁבִיתָתִי בִמְקוֹמִי\hdot
זָכָה לוֹ מְקוֹמוֹ אַלְפַּיִם אַמָּה לְכָל רוּחַ עֲגוּלוֹת\hdot
דִּבְרֵי רִבִּי חֲנִינָא בֶן אַנְטִיגְנוֹס\hdot
וַחֲכָמִים אוֹמְרִים מְרֻבָּעוֹת כְּטַבְלָא מְרֻבַּעַת\hdot
כְּדֵי שֶׁיְּהֵא נִשְׂכָּר אֶת הַזָּוִיּוֹת׃}

\halacha[832]{וְזוֹ הִיא שֶׁאָֽמְרוּ הֶעָנִי מְעָרֵב בְּרַגְלָיו\hdot
אָמַר רִבִּי מֵאִיר אָנוּ אֵין לָנוּ אֶלָּא עָנִי\hdot
רִבִּי יְהוּדָה אוֹמֵר אֶחָד עָנִי וְאֶחָד עָשִׁיר שֶׁלֹּא אָֽמְרוּ מְעָֽרְבִין בַּפָּת\hdot
אֶלָּא לְהָקֵֵל עַל הֶעָשִׁיר\hdot
שֶׁלֹּא יֵצֵא וִיעָרֵב בְּרַגְלָיו׃}

\halacha{מִי שֶׁיָּצָא לִילֵךְ לָעִיר שֶׁמְּעָֽרְבִין בָּהּ\hdot
וְהֶחֱזִירוֹ חֲבֵירוֹ\hdot
הוּא מוּתָר לִילֵךְ וְכָל בְּנֵי הָעִיר אֲסוּרִין\hdot
דִּבְרֵי רִבִּי יְהוּדָה\hdot
רִבִּי מֵאִיר אוֹמֵר כָּל שֶׁהוּא יָכוֹל לְעָרֵב וְלֹא עִרֵב\hdot
הֲרֵי זֶה חַמָּר גַּמָּל׃}

\halacha{מִי שֶׁיָּצָא חוּץ לַתְּחוּם אֲפִילוּ אַמָּה אַחַת\hdot
לֹא יִכָּנֵס\hdot
רִבִּי אֱלִיעֶזֶר אוֹמֵר שְׁתַּיִם יִכָּנֵס\hdot
שָׁלֹשׁ לֹא יִכָּנֵס\hdot
מִי שֶׁהֶחְשִׁיךְ (לוֹ) חוּץ לַתְּחוּם אֲפִילוּ אַמָּה אַחַת לֹא יִכָּנֵס\hdot
רִבִּי שִׁמְעוֹן אוֹמֵר אֲפִילוּ חֲמֵשׁ עֶשְׂרֵה אַמּוֹת יִכָּנֵס\hdot
שֶׁאֵין הַמְּשׁוּחוֹת מְמַצִּין אֶת הַמִּדּוֹת מִפְּנֵי הַטּוֹעִין׃}

\perek{כֵּיצַד}{מְעַבְּרִין אֶת הֶעָרִים\hdot
בַּיִת נִכְנָס בַּיִת יוֹצֵא\hdot
פָּגוּם נִכְנָס פָּגוּם יוֹצֵא\hdot
הָיוּ שָׁם גְּדוּדִיּוֹת גְּבוֹהוֹת עֲשָׂרָה טְפָחִים\hdot
וּגְשָׁרִים וּנְפָשׁוֹת שֶׁיֵּשׁ בָּהֶן בֵּית דִּירָה\hdot
מוֹצִיאִין אֶת הַמִּדָּה כְּנֶגְדָּן\hdot
וְעוֹשִׂין אוֹתָהּ כְּמִין טַבְלָא מְרֻבַּעַת\hdot
כְּדֵי שֶׁיְּהֵא נִשְׂכָּר
אֶת הַזָּוִיּוֹת׃}

\halacha[216]{נוֹתְנִין קַרְפָּף לָעִיר דִּבְרֵי רִבִּי מֵאִיר\hdot
וַחֲכָמִים אוֹמְרִים לֹא אָֽמְרוּ קַרְפָּף\hdot
אֶלָּא בֵּין שְׁתֵּי עֲיָרוֹת\hdot
אִם יֵשׁ לְזוֹ שִׁבְעִים אַמָּה וְשִׁירַיִּם\hdot
וּלְזוֹ שִׁבְעִים אַמָּה וְשִׁירַיִם\hdot
עוֹשֶׂה קַרְפָּף לִשְׁתֵּיהֶן\hdot
לִהְיוֹתָן כְּאֶחָת׃}

\halacha[3492]{וְכֵן שָׁלֹשׁ כְּפָרִים הַמְשֻׁלָּשִׁין אִם יֵשׁ בֵּין שְׁנַיִם הַחִיצוֹנִים מֵאָה וְאַרְבָּעִים וְאֶחָד וְשָׁלִישׁ\hdot
עָשָׂה אֶמְצָעִי אֶת שְׁלָשְׁתָּן\hdot
לִהְיוֹתָן כְּאֶחָד׃}

\halacha[369]{אֵין מוֹדְדִין אֶלָּא בְּחֶבֶל שֶׁל חֲמִשִּׁים אַמָּה\hdot
לֹא פָחוּת וְלֹא יוֹתֵר\hdot
וְלֹא יִמְדּוֹד אֶלָּא כְּנֶגֶד לִבּוֹ\hdot
הָיָה מוֹדֵד וְהִגִּיעַ לַגַּיְא\hdot
אוֹ לַגָּדֵר\hdot
מַבְלִיעַ וְחוֹזֵר לְמִדָּתוֹ\hdot
הִגִּיעַ לָהָר\hdot
מַבְלִיעַ וְחוֹזֵר לְמִדָּתוֹ\hdot
וּבִלְבַד שֶׁלֹּא יֵצֵא חוּץ לַתְּחוּם\hdot
אִם אֵינוֹ יָכוֹל לְהַבְלִיעַ\hdot
בְּזוֹ אָמַר רִבִּי דּוֹסְתָּאי בַּר יַנָּאי מִשּׁוּם רִבִּי מֵאִיר שָׁמַעְתִּי שֶׁמְּקַדְּרִין בֶּהָרִים׃}

\halacha[248]{אֵין מוֹדְדִין אֶלָּא מִן הַמֻּמְחֶה\hdot
רִבָּה לְמָקוֹם אֶחָד\hdot
וּמִיעֵט לְמָקוֹם אַחֵר\hdot
שׁוֹמְעִין לְמָקוֹם שֶׁרִבָּה\hdot
רִבָּה אֶחָד וּמִיעֵט אַחֵר\hdot
שׁוֹמְעִין לַמְּרֻבֶּה\hdot
אֲפִילוּ עֶבֶד אֲפִילוּ שִׁפְחָה נֶאֱמָנִים לוֹמַר עַד כָּאן תְּחוּם שַׁבָּת\hdot
שֶׁלֹּא אָֽמְרוּ חֲכָמִים אֶת הַדָּבָר לְהַחְמִיר אֶלָּא לְהָקֵל׃}

\halacha{עִיר שֶׁל יָחִיד וְנַעֲשֵׂית שֶׁל רַבִּים\hdot
מְעָֽרְבִין אֶת כֻּלָּהּ\hdot
וְשֶׁל רַבִּים וְנַעֲשֵׂית שֶׁל יָחִיד\hdot
אֵין מְעָֽרְבִין אֶת כֻּלָּהּ\hdot
אֶלָּא אִם כֵּן עָשָׂה חוּצָה לָהּ כְּעִיר חֲדָשָׁה שֶׁבִּיהוּדָה שֶׁיֵּשׁ בָּהּ חֲמִשִּׁים דְּיוּרִים\hdot
דִּבְרֵי רִבִּי יְהוּדָה\hdot
רִבִּי שִׁמְעוֹן אוֹמֵר שָׁלֹשׁ חֲצֵרוֹת שֶׁל שְׁנֵי בָתִּים׃}

\halacha{מִי שֶׁהָיָה בַמִּזְרַח וְאָמַר לִבְנוֹ עָרֵב לִי בְמַעֲרָב\hdot
בְּמַעֲרָב וְאָמַר לִבְנוֹ עָרֵב לִי בְמִזְרַח\hdot
אִם יֵשׁ הֵימֶנּוּ וּלְבֵיתוֹ אַלְפַּיִם אַמָּה וּלְעֵירוּבוֹ יוֹתֵר מִכָּאן\hdot
מוּתָר לְבֵיתוֹ וְאָסוּר לְעֵרוּבוֹ\hdot
לְעֵרוּבוֹ אַלְפַּיִם אַמָּה וּלְבֵיתוֹ יוֹתֵר מִכָּאן\hdot
אָסוּר לְבֵיתוֹ וּמוּתָר לְעֵרוּבוֹ\hdot
הַנּוֹתֵן אֶת עֵרוּבוֹ בְּעִבּוּרָהּ שֶׁל עִיר\hdot
לֹא עָשָׂה וְלֹא כְלוּם\hdot
נְתָנוֹ חוּץ לַתְּחוּם אֲפִילוּ אַמָּה אַחַת\hdot
מַה שֶּׁנִּשְׂכָּר הוּא מַפְסִיד׃}

\halacha{אַנְשֵׁי עִיר גְּדוֹלָה מְהַלְּכִין אֶת כָּל עִיר קְטַנָּה\hdot
וְאֵין אַנְשֵׁי עִיר קְטַנָּה\hdot
מְהַלְּכִין אֶת כָּל עִיר גְּדוֹלָה\hdot
כֵּיצַד\hdot
מִי שֶׁהָיָה בְעִיר גְּדוֹלָה\hdot
וְנָתַן אֶת עֵרוּבוֹ בְּעִיר קְטַנָּה\hdot
בְּעִיר קְטַנָּה וְנָתַן אֶת עֵרוּבוֹ בְּעִיר גְּדוֹלָה\hdot
מְהַלֵּךְ אֶת כֻּלָּהּ\hdot
וְחוּצָה לָהּ אַלְפַּיִם אַמָּה\hdot
רִבִּי עֲקִיבָא אוֹמֵר אֵין לוֹ אֶלָּא מִמְּקוֹם עֵרוּבוֹ אַלְפַּיִם אַמָּה׃}

\halacha{אָמַר לָהֶן רִבִּי עֲקִיבָא\hdot
אֵי אַתֶּם מוֹדִים לִי בְּנוֹתֵן עֵרוּבוֹ בַמְּעָרָה\hdot
שֶׁאֵין לוֹ מִמְּקוֹם עֵרוּבוֹ\hdot
אֶלָּא אַלְפַּיִם אַמָּה\hdot
אָֽמְרוּ לוֹ\hdot
אֶימָתַי\hdot
בִּזְמָן שֶׁאֵין בָּהּ דְּיוּרִין\hdot
אֲבָל יֵשׁ בָּהּ דְּיוּרִין מְהַלֵּךְ אֶת כֻּלָהּ\hdot
וְחוּצָה לָהּ אַלְפַּיִם אַמָּה\hdot
נִמְצָא קַל תּוֹכָהּ מֵעַל גַּבָּהּ\hdot
וְלַמּוֹדֵד שֶׁאָֽמְרוּ נוֹתְנִין לוֹ אַלְפַּיִם אַמָּה\hdot
שֶׁאֲפִילוּ סוֹף מִדָּתוֹ כָּלָה בַמְּעָרָה׃}

\perek[631]{הַדָּר}{עִם נָכְרִי בֶּחָצֵר\hdot
אוֹ עִם מִי שֶׁאֵינוֹ מוֹדֶה בָּעֵרוּב\hdot
הֲרֵי זֶה אוֹסֵר עָלָיו\hdot
(דִּבְרֵי רִבִּי מֵאִיר)\hdot
רִבִּי אֱלִיעֶזֶר בֶּן יַעֲקֹב אוֹמֵר לְעוֹלָם אֵינוֹ אוֹסֵר עַד שֶׁיְּהוּ שְׁנֵי יִשְׂרָאֵלִים אוֹסְרִין זֶה עַל זֶה׃}

\halacha{אָמַר רַבָּן גַּמְלִיאַל מַעֲשֶׂה בְּצָדוֹקִי אֶחָד שֶׁהָיָה דָּר עִמָּנוּ בְּמָבוֹי בִּירוּשָׁלַיִם\hdot
וְאָמַר לָנוּ אַבָּא\hdot
מַהֲרוּ וְהוֹצִיאוּ אֶת (כָּל) הַכֵּלִים לַמָּבוֹי עַד שֶׁלֹּא יוֹצִיא וְיֶאֱסוֹר עֲלֵיכֶם\hdot
רִבִּי יְהוּדָה אוֹמֵר בְּלָשׁוֹן אַחֵר\hdot
מַהֲרוּ וַעֲשׂוּ צָרְכֵיכֶים בַּמָּבוֹי עַד שֶׁלֹּא יוֹצִיא וְיֶאֱסוֹר עֲלֵיכֶם׃}

\halacha[656]{אַנְשֵׁי חָצֵר שֶׁשָּׁכַח אֶחָד מֵהֶן וְלֹא עִירֵב\hdot
בֵּיתוֹ אָסוּר מִלְּהַכְנִיס וּמִלְּהוֹצִיא לוֹ וְלָהֶם\hdot
וְשֶׁלָּהֶם מוּתָרִים לוֹ וְלָהֶם\hdot
נָֽתְנוּ לוֹ רְשׁוּתָן\hdot
הוּא מוּתָר וְהֵן אֲסוּרִין\hdot
הָיוּ שְׁנַיִם אוֹסְרִים זֶה עַל זֶה\hdot
שֶׁאֶחָד נוֹתֵן רְשׁוּת\hdot
וְנוֹטֵל רְשׁוּת\hdot
שְׁנַיִם נוֹתְנִים רְשׁוּת וְאֵין נוֹטְלִים רְשׁוּת׃}

\halacha{מֵאֵימָתַי נוֹתְנִין רְשׁוּת\hdot
בֵּית שַׁמָּאי אוֹמְרִים מִבְּעוֹד יוֹם\hdot
וּבֵית הִלֵּל אוֹמְרִים מִשֶּׁחֲשֵׁיכָה\hdot
מִי שֶׁנָּתַן רְשׁוּתוֹ וְהוֹצִיא\hdot
בֵּין בְּשׁוֹגֵג\hdot
בֵּין בְּמֵזִיד\hdot
הֲרֵי זֶה אוֹסֵר דִּבְרֵי רִבִּי מֵאִיר\hdot
רִבִּי יְהוּדָה אוֹמֵר בְּמֵזִיד אוֹסֵר\hdot
בְּשׁוֹגֵג אֵינוֹ אוֹסֵר׃}

\halacha[446]{בַּעַל הַבַּיִת שֶׁהָיָה שׁוּתָף לִשְׁכֵנָיו\hdot
לַזֶּה בַיַּיִן\hdot
וְלַזֶּה בַיַּיִן\hdot
אֵינָם צְרִיכִים לְעָרֵב\hdot
לַזֶּה בַיַּיִן\hdot
וְלַזֶּה בַשֶּׁמֶן צְרִיכִין לְעָרֵב\hdot
רִבִּי שִׁמְעוֹן אוֹמֵר אֶחָד זֶה וְאֶחָד זֶה אֵינָן צְרִיכִין לְעָרֵב׃}

\halacha[3746]{חָמֵשׁ חֲבוּרוֹת שֶׁשָּֽׁבְתוּ בִּטְרַקְלִין אֶחָד\hdot
בֵּית שַׁמָּאי אוֹמְרִים עֵירוּב לְכָל חֲבוּרָה וַחֲבוּרָה\hdot
וּבֵית הִלֵּל אוֹמְרִים עֵירוּב אֶחָד לְכֻלָּן\hdot
וּמוֹדִים בִּזְמָן שֶׁמִּקְצָתָן שְׁרוּיִין בַּחֲדָרִים\hdot
אוֹ בַעֲלִיּוֹת\hdot
שֶׁהֵן צְרִיכִין עֵירוּב לְכָל חֲבוּרָה וַחֲבוּרָה׃}

\halacha[515]{הָאַחִין הַשּׁוּתָפִים שֶׁהָיוּ אוֹכְלִין עַל שֻׁלְחַן אֲבִיהֶם\hdot
וִישֵׁנִים בְּבָתֵּיהֶם\hdot
צְרִיכִין עֵירוּב לְכָל אֶחָד וְאֶחָד\hdot
לְפִיכַךְ אִם שָׁכַח אֶחָד מֵהֶם וְלֹא עִירֵב\hdot
מְבַטֵּל אֶת רְשׁוּתוֹ\hdot
אֵימָתַי בִּזְמָן שֶׁמּוֹלִיכִין עֵרוּבָן לְמָקוֹם אַחֵר\hdot
אֲבָל אִם הָיָה עֵירוּב בָּא אֶצְלָן\hdot
אוֹ שֶׁאֵין עִמָּהֶם דְּיוּרִין בֶּחָצֵר\hdot
אֵינָן צְרִיכִין לְעָרֵב׃}

\halacha[355]{חָמֵשׁ חֲצֵרוֹת פְּתוּחוֹת זוֹ לַזּוֹ\hdot
וּפְתוּחוֹת לַמָּבוֹי\hdot
עִירְבוּ בַחֲצֵרוֹת וְלֹא נִשְׁתַּתְּפוּ בַמָּבוֹי\hdot
מוּתָרִין בַּחֲצֵרוֹת וַאֲסוּרִין בַּמָּבוֹי\hdot
וְאִם נִשְׁתַּתְּפוּ בַמָּבוֹי\hdot
מוּתָרִין כָּאן וְכָאן\hdot
עִירְבוּ בַחֲצֵרוֹת וְנִשְׁתַּתְּפוּ בַמָּבוֹי\hdot
וְשָׁכַח אֶחָד מִבְּנֵי חָצֵר וְלֹא עִירֵב\hdot
מוּתָרִין כָּאן וְכָאן\hdot
(שָׁכַח אֶחָד) מִבְּנֵי מָבוֹי וְלֹא נִשְׁתַּתָּף\hdot
מוּתָרִין בַּחֲצֵרוֹת וַאֲסוּרִים בַּמָּבוֹי\hdot
שֶׁהַמָּבוֹי לַחֲצֵרוֹת כְּחָצֵר לַבָּתִּים׃}

\halacha[1173]{שְׁתֵּי חֲצֵרוֹת זוֹ לִפְנִים מִזּוֹ\hdot
עִרְבָה הַפְּנִימִית וְלֹא עִרְבָה הַחִיצוֹנָה\hdot
הַפְּנִימִית מוּתֶרֶת וְהַחִיצוֹנָה אֲסוּרָה\hdot
הַחִיצוֹנָה וְלֹא הַפְּנִימִית\hdot
שְׁתֵּיהֶן אֲסוּרוֹת\hdot
עִירְבָה זוֹ לְעַצְמָהּ וְזוֹ לְעַצְמָהּ\hdot
זוֹ מוּתֶרֶת בִּפְנֵי עַצְמָהּ\hdot
וְזוֹ מוּתֶרֶת בִּפְנֵי עַצְמָהּ\hdot
רִבִּי עֲקִיבָא אוֹסֵר (אֶת) הַחִיצוֹנָה\hdot
שֶׁדְּרִיסַת הָרֶגֶל אוֹסַרְתָּהּ\hdot
וַחֲכָמִים אוֹמְרִים אֵין דְּרִיסַת הָרֶגֶל אוֹסַרְתָּהּ׃}

\halacha[190]{שָׁכַח אֶחָד מִן הַחִיצוֹנָה וְלֹא עִרֵב\hdot
הַפְּנִימִית מוּתֶרֶת\hdot
וְהַחִיצוֹנָה אֲסוּרָה\hdot
(שָׁכַח אֶחָד) מִן הַפְּנִימִית וְלֹא עִרֵב\hdot
שְׁתֵּיהֶן אֲסוּרוֹת\hdot
נָֽתְנוּ עֵירוּבָן בְּמָקוֹם אֶחָד\hdot
וְשָׁכַח אֶחָד בֵּין מִן הַפְּנִימִית\hdot
בֵּין מִן הַחִיצוֹנָה וְלֹא עִרֵב\hdot
שְׁתֵּיהֶן אֲסוּרוֹת\hdot
וְאִם הָיוּ שֶׁל יְחִידִים\hdot
אֵינָן צְרִיכִין לְעָרֵב׃}

\perek[143]{חַלּוֹן}{שֶׁבֵּין שְׁתֵּי חֲצֵרוֹת\hdot
אַרְבָּעָה עַל אַרְבָּעָה בְּתוֹךְ עֲשָׂרָה מְעָֽרְבִין שְׁנַיִם\hdot
וְאִם רָצוּ מְעָֽרְבִין אֶחָד\hdot
פָּחוּת מֵאַרְבָּעָה עַל אַרְבָּעָה אוֹ לְמַעְלָה מֵעֲשָׂרָה\hdot
מְעָֽרְבִין שְׁנַיִם וְאֵין מְעָֽרְבִין אֶחָד׃}

\halacha[404]{כֹּתֶל שֶׁבֵּין שְׁתֵּי חֲצֵרוֹת\hdot
גָּבוֹהַּ עֲשָׂרָה וְרָחָב אַרְבָּעָה\hdot
מְעָֽרְבִין שְׁנַיִם וְאֵין מְעָֽרְבִין אֶחָד\hdot
הָיוּ בְרֹאשׁוֹ פֵּירוֹת\hdot
אֵלּוּ עוֹלִין מִכָּאן וְאוֹכְלִין\hdot
וְאֵלּוּ עוֹלִין מִכָּאן וְאוֹכְלִיו\hdot
וּבִלְבַד שֶׁלֹּא יוֹרִידוּ לְמַטָּה\hdot
נִפְרַץ הַכֹּתֶל עַד עֶשֶׂר אַמּוֹת\hdot
מְעָֽרְבִין שְׁנַיִם\hdot
וְאִם רָצוּ מְעָֽרְבִין אֶחָד\hdot
מִפְּנֵי שֶׁהוּא כְפֶתַח\hdot
יוֹתֵר מִכָּאן\hdot
מְעָֽרְבִין אֶחָד וְאֵין מְעָֽרְבִין שְׁנַיִם׃}

\halacha{חָרִיץ שֶׁבֵּין שְׁתֵּי חֲצֵרוֹת\hdot
עָמוֹק עֲשָׂרָה וְרָחָב אַרְבָּעָה מְעָֽרְבִין שְׁנַיִם וְאֵין מְעָֽרְבִין אֶחָד\hdot
אֲפִילוּ מָלֵא קַשׁ אוֹ תֶבֶן\hdot
מָלֵא עָפָר אוֹ צְרוֹרוֹת מְעָֽרְבִין אֶחָד וְאֵין מְעָֽרְבִין שְׁנַיִם׃}

\halacha{נָתַן עָלָיו נֶסֶר (שֶׁהִיא) רְחָבָה אַרְבָּעָה טְפָחִים\hdot
וְכֵן שְׁתֵּי גְזֻזְטְרָאוֹת זוֹ כְּנֶגֶד זוֹ מְעָֽרְבִין שְׁנַיִם\hdot
וְאִם רָצוּ מְעָֽרְבִין אֶחָד\hdot
פָּחוּת מִכָּאן\hdot
מְעָֽרְבִין שְׁנַיִם וְאֵין מְעָֽרְבִין אֶחָד׃}

\halacha[425]{מַתְבֵּן שֶׁבֵּין שְׁתֵּי חֲצֵרוֹת גָּבוֹהַּ עֲשָׂרָה טְפָחִים\hdot
מְעָֽרְבִין שְׁנַיִם וְאֵין מְעָֽרְבִין אֶחָד\hdot
אֵלּוּ מַאֲכִילִין מִכָּאן\hdot
וְאֵלּוּ מַאֲכִילִין מִכָּאן\hdot
נִתְמָעַט הַתֶּבֶן מֵעֲשָׂרָה טְפָחִים\hdot
מְעָֽרְבִין אֶחָד וְאֵין מְעָֽרְבִין שְׁנַיִם׃}

\halacha{כֵּיצִד מִשְׁתַּתְּפִין בְּמָבוֹי מַנִּיחַ אֶת הֶחָבִית\hdot
וְאוֹמֵר הֲרֵי זוֹ לְכָל בְּנֵי מָבוֹי\hdot
וּמְזַכֶּה לָהֶן עַל יְדֵי בְנוֹ וּבִתּוֹ הַגְּדוֹלִים\hdot
וְעַל יְדֵי עַבְדּוֹ וְשִׁפְחָתוֹ הָעִבְרִים וְעַל יְדֵי אִשְׁתּוֹ\hdot
אֲבָל אֵינוֹ מְזַכֶּה לֹא עַל יְדֵי בְנוֹ וּבִתּוֹ הַקְּטַנִּים\hdot
וְלֹא עַל יְדֵי עַבְדּוֹ וְשִׁפְחָתוֹ הַכְּנַעֲנִים\hdot
מִפְּנֵי שֶׁיָּדָן כְּיָדוֹ׃}

\halacha[131]{נִתְמָעַט הָאֹכֶל\hdot
מוֹסִיף וּמְזַכֶּה\hdot
וְאֵין צָרִיךְ לְהוֹדִיעַ\hdot
נְתּוֹסְפוּ עֲלֵיהֶן\hdot
מוֹסִיף וּמְזַכֶּה וְצָרִיךְ לְהוֹדִיעַ׃}

\halacha{כַּמָּה הוּא שִׁעוּרוֹ\hdot
בִּזְמָן שֶׁהֵן מְרֻבִּין\hdot
מְזוֹן שְׁתֵּי סְעוּדוֹת לְכֻלָּם\hdot
בִּזְמָן שֶׁהֵן מוּעָטִין כִּגְרוֹגְרוֹת לְהוֹצָאַת שַׁבָּת לְכָל אֶחָד וְאֶחָד׃}

\halacha[2762]{אָמַר רִבִּי יוֹסֵי בַּמֶּה דְבָרִים אֲמוּרִים\hdot
בִּתְחִילַת עֵרוּב\hdot
אֲבָל בְּשִׁיְּרֵי עֵרוּב\hdot
כָּל שֶׁהוּא\hdot
וְלֹא אָֽמְרוּ לְעָרֵב בַּחֲצֵרוֹת\hdot
אֶלָּא כְּדֵי שֶׁלֹּא לְשַׁכֵּחַ אֶת הַתִּינוֹקוֹת׃}

\halacha{בַּכֹּל מְעָֽרְבִין וּמִשְׁתַּתְּפִין\hdot
חוּץ מִן הַמַּיִם וּמִן הַמֶּלַח\hdot
דִּבְרֵי רִבִּי אֱלִיעֶזֶר רִבִּי יְהוֹשֻׁעַ אוֹמֵר כִּכָּר הוּא עֵרוּב\hdot
אֲפִילוּ מַאֲפֵה סֵאָה וְהִיא פְרוּסָה\hdot
אֵין מְעָֽרְבִין בָּהּ\hdot
כִּכָּר בְּאִיסָר וְהוּא שָׁלֵם מְעָֽרְבִין בּוֹ׃}

\halacha[896]{נוֹתֵן אָדָם מֵעָה לַחַנְוָנִי וְלַנַּחְתּוֹם כְּדֵי שֶׁיִּזְכֶּה לוֹ בָּעֵרוּב דִּבְרֵי רִבִּי אֱלִיעֶזֶר\hdot
וַחֲכָמִים אוֹמְרִים לֹא זָכוּ לוֹ מָעוֹתָיו וּמוֹדִים בְּשְׁאַר כָּל הָאָדָם שֶׁזָּכוּ לוֹ מָעוֹתָיו\hdot
שֶׁאֵין מְעָֽרְבִין לְאָדָם אֶלָּא מִדַּעְתּוֹ\hdot
אָמַר רִבִּי יְהוּדָה בַּמֶּה דְּבָרִים אֲמוּרִים בְּעֵרוּבֵי תְחוּמִין\hdot
אֲבָל בְּעֵרוּבֵי חֲצֵרוֹת\hdot
מְעָֽרְבִין לְדַעְתּוֹ וְשֶׁלֹּא לְדַעְתּוֹ\hdot
לְפִי שֶזָּכִין לְאָדָם שֶׁלֹּא בְפָנָיו\hdot
וְאֵין חָבִין לְאָדָם שֶׁלֹּא בְפָנָיו׃}

\perek[116]{כֵּיצַד}{מִשְׁתַּתְּפִין בַּתְּחוּמִין מַנִּיחַ אֶת הֶחָבִית\hdot
וְאוֹמֵר הֲרֵי זוֹ לְכָל בְּנֵי עִירִי לְכָל מִי שֶׁיֵּלֵךְ לְבֵית הָאֶבֶל\hdot
אוֹ לְבֵית הַמִּשְׁתֶּה\hdot
כָּל שֶׁקִּבֵּל עָלָיו מִבְּעוֹד יוֹם\hdot
מוּתָר\hdot
מִשֶּׁתֶּחְשַׁךְ אָסוּר\hdot
שֶׁאֵין מְעָֽרְבִין מִשֶּׁתֶּחְשַׁךְ׃}

\halacha{כַּמָּה הוּא שִׁיעוּרוֹ\hdot
מְזוֹן שְׁתֵּי סְעוּדוֹת לְכָל אֶחָד\hdot
מְזוֹנוֹ לַחוֹל וְלֹא לְשַׁבָּת\hdot
דִּבְרֵי רִבִּי מֵאִיר\hdot
רִבִּי יְהוּדָה אוֹמֵר לַשַּׁבָּת וְלֹא לַחוֹל\hdot
וְזֶה וְזֶה מִתְכַּוְּנִין לְהָקֵל\hdot
רִבִּי יוֹחָנָן בֶּן בְּרוֹקָא אוֹמֵר מִכִּכָּר בְּפוּנְדִיּוֹן\hdot
מֵאַרְבַּע סֵאִין בְּסֶלַע\hdot
רִבִּי שִׁמְעוֹן אוֹמֵר שְׁתֵּי יָדוֹת לַכִּכָּר מִשָּׁלֹשׁ לַקָּב\hdot
חֶצְיָהּ לַבַּיִת הַמְּנֻגָּע\hdot
וַחֲצִי חֶצְיָהּ לִפְסוֹל אֶת הַגְּוִיָּה׃}

\halacha[1158]{אַנְשֵׁי חָצֵר וְאַנְשֵׁי מַרְפֶּסֶת שֶׁשָּֽׁכְחוּ וְלֹא עֵרְבוּ\hdot
כָּל שֶׁגָּבוֹהַּ עֲשָׂרָה טְפָחִים לַמַּרְפֶּסֶת\hdot
פָּחוּת מִכָּאן לֶחָצֵר\hdot
חוּלְיוֹת הַבּוֹר וְהַסֶּלַע שֶׁהֵן גְּבוֹהִים עֲשָׂרָה טְפָחִים\hdot
לַמַּרְפֶּסֶת\hdot
פָּחוּת מִכָּאן לֶחָצֵר\hdot
בַּמֶּה דְּבָרִים אֲמוּרִים בַּסְּמוּכָה\hdot
אֲבָל בַּמֻּפְלֶגֶת\hdot
אֲפִילוּ הִיא גְבוֹהָה עֲשָׂרָה טְפָחִים לֶחָצֵר\hdot
וְאֵיזוֹ הִיא סְמוּכָה\hdot
כָּל שֶׁאֵינָהּ רְחוֹקָה אַרְבָּעָה טְפָחִים׃}

\halacha[338]{הַנּוֹתֵן אֶת עֵירוּבוֹ בְּבֵית שַׁעַר אַכְסַדְרָה וּמַרְפֶּסֶת\hdot
אֵינוֹ עֵירוּב\hdot
וְהַדָּר שָׁם אֵינוֹ אוֹסֵר עָלָיו\hdot
בְּבֵית הַתֶּבֶן\hdot
וּבְבֵית הַבָּקָר\hdot
וּבְבֵית הָעֵצִים\hdot
וּבְבֵית הָאוֹצָרוֹת\hdot
הֲרֵי זֶה עֵירוּב\hdot
וְהַדָּר שָׁם אוֹסֵר (עָלָיו)\hdot
רִבִּי יְהוּדָה אוֹמֵר אִם יֵשׁ שָׁם תְּפִיסַת יָד שֶׁל בַּעַל הַבַּיִת\hdot
אֵינוֹ אוֹסֵר עָלָיו׃}

\halacha{הַמַּנִּיחַ בֵּיתוֹ וְהָלַךְ לִשְׁבּוֹת בְּעִיר אַחֶרֶת\hdot
אֶחָד נָכְרִי וְאֶחָד יִשְׂרָאֵל הֲרֵי זֶה אוֹסֵר\hdot
דִּבְרֵי רִבִּי מֵאִיר\hdot
רִבִּי יְהוּדָה אוֹמֵר אֵינוֹ אוֹסֵר\hdot
רִבִּי יוֹסֵי אוֹמֵר נָכְרִי אוֹסֵר\hdot
יִשְׂרָאֵל אֵינוֹ אוֹסֵר\hdot
שֶׁאֵין דֶּרֶךְ יִשְׂרָאֵל לָבֹא בְשַׁבָּת\hdot
רִבִּי שִׁמְעוֹן אוֹמֵר אֲפִילוּ הִנִּיחַ בֵּיתוֹ וְהָלַךְ לִשְׁבּוֹת אֵצֶל בִּתּוֹ בְּאוֹתָהּ הָעִיר אֵינוֹ אוֹסֵר\hdot
שֶׁכְּבָר הִסִּיעַ מִלִּבּוֹ׃}

\halacha[474]{בּוֹר שֶׁבֵּין שְׁתֵּי חֲצֵרוֹת\hdot
אֵין מְמַלְּאִין מִמֶּנּוּ בְשַׁבָּת אֶלָּא אִם כֵּן עָשׂוּ לוֹ מְחִיצָה גְבוֹהָה עֲשָׂרָה טְפָחִים\hdot
בֵּין (מִלְּמַעְלָה) בֵּין מִלְּמַטָּה\hdot
בֵּין מִתּוֹךְ אוֹגָנוֹ\hdot
רַבָּן שִׁמְעוֹן בֶּן גַּמְלִיאֵל אוֹמֵר בֵּית שַׁמָּאי אוֹמְרִים מִלְּמַטָּה\hdot
וּבֵית הִלֵּל אוֹמְרִים מִלְּמַעְלָה\hdot
אָמַר רִבִּי יְהוּדָה לֹא תְהֵא מְחִיצָה גְדוֹלָה מִן הַכֹּתֶל שֶׁבֵּינֵיהֶם׃}

\halacha[107]{אַמַּת הַמַּיִם שֶׁהִיא עוֹבֶרֶת בֶּחָצֵר\hdot
אֵין מְמַלְּאִין הֵימֶנָּה בְשַׁבָּת\hdot
אֶלָּא אִם כֵּן עָשָׂה לָהּ מְחִיצָה גְבוֹהָה עֲשָׂרָה טְפָחִים בִּכְנִיסָה וּבִיצִיאָה\hdot
רִבִּי יְהוּדָה אוֹמֵר כֹּתֶל שֶעַל גַּבָּהּ תִּדּוֹן מִשּׁוּם מְחִיצָה\hdot
אָמַר רִבִּי יְהוּדָה מַעֲשֶׂה בְּאַמָּה שֶׁל אָבֵל שֶהָיוּ מְמַלְּאִין מִמֶּנָּה עַל פִּי זְקֵנִים בְּשַׁבָּת\hdot
אָֽמְרוּ לוֹ מִפְּנֵי שֶׁלֹּא הָיָה בָהּ כַּשִּׁיעוּר׃}

\halacha[546]{גְּזֻזְטְרָא שֶׁהִיא לְמַעְלָה מִן הַמַּיִם\hdot
אֵין מְמַלְּאִין הֵימֶנָּה בְשַׁבָּת\hdot
אֶלָּא אִם כֵּן עָשׂוּ לָהּ מְחִיצָה גְבוֹהָה עֲשָׂרָה טְפָחִים\hdot
בֵּין מִלְּמַעְלָה בֵּין מִלְּמַטָּה\hdot
וְכֵן שְׁתֵּי גְזֻזְטְרָאוֹת זוֹ לְמַעְלָה מִזּוֹ\hdot
עָשׂוּ לָעֶלְיוֹנָה וְלֹא עָשׂוּ לַתַּחְתּוֹנָה\hdot
לַתַּחְתּוֹנָה וְלֹא לָעֶלְיוֹנָה\hdot
שְׁתֵּיהֶן אֲסוּרוֹת עַד שֶׁיֵּעָֽרְבוּ׃}

\halacha[1521]{חָצֵר שֶׁהִיא פְּחוּתָה מֵאַרְבַּע אַמּוֹת\hdot
אֵין שׁוֹפְכִין בְּתוֹכָהּ מַיִם בְּשַׁבָּת אֶלָּא אִם כֵּן עָשׂוּ לָהּ עוּקָה מַחֲזֶקֶת סָאתַיִם\hdot
מִן הַנֶּקֶב וּלְמַטָּה\hdot
בֵּין מִבַּחוּץ בֵּין מִבִּפְנִים\hdot
אֶלָּא שֶׁמִבַּחוּץ צָרִיךְ לִקְמוֹר\hdot
מִבִּפְנִים אֵין צָרִיךְ לִקְמוֹר׃}

\halacha[729]{רִבִּי אֱלִיעֶזֶר בֶּן יַעֲקֹב אוֹמֵר בִּיב שֶׁהוּא קָמוּר אַרְבַּע אַמּוֹת בִּרְשׁוּת הָרַבִּים\hdot
שׁוֹפְכִין לְתוֹכוֹ מַיִם בְּשַׁבָּת\hdot
וַחֲכָמִים אוֹמְרִים אֲפִילוּ גָג אוֹ חָצֵר מֵאָה אַמָּה\hdot
לֹא יִשְׁפּוֹךְ עַל פִּי הַבִּיב\hdot
אֲבָל שׁוֹפֵךְ הוּא עַל הַגָּג וְהַמַּיִם יוֹרְדִין לַבִּיב\hdot
הֶחָצֵר וְהָאַכְסַדְרָה מִצְטָֽרְפִין לְאַרְבַּע אַמּוֹת׃}

\halacha{(וְכֵן) שְׁתֵּי דְיוּטָאוֹת זוֹ כְּנֶגֶד זוֹ\hdot
מִקְצָתָן עָשׂוּ עוּקָה\hdot
וּמִקְצָתָן לֹא עָשׂוּ עוּקָה\hdot
אֶת שֶׁעָשׂוּ עוּקָה מוּתָרִין\hdot
אֶת שֶׁלֹּא עָשׂוּ עוּקָה אֲסוּרִין׃}

\perek{כָּל}{גַּגּוֹת הָעִיר רְשׁוּת אֶחָד\hdot
וּבִלְבַד שֶׁלֹּא יְהֵא גָג גָּבוּהַּ עֲשָׂרָה אוֹ נָמוּךְ עֲשָׂרָה\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים כָּל אֶחָד וְאֶחָד רְשׁוּת בִּפְנֵי עַצְמוֹ\hdot
רִבִּי שִׁמְעוֹן אוֹמֵר אֶחָד גַּגּוֹת וְאֶחָד חֲצֵרוֹת וְאֶחָד קַרְפִּיפוֹת רְשׁוּת אֶחָד לַכֵּלִים שֶׁשָּֽׁבְתוּ לְתוֹכָן\hdot
אֲבָל לֹא לַכֵּלִים שֶׁשָּֽׁבְתוּ בְתוֹךְ הַבַּיִת׃}

\halacha[1308]{גָּג גָּדוֹל סָמוּךְ לַקָּטָן\hdot
הַגָּדוֹל מוּתָר\hdot
וְהַקָּטָן אָסוּר\hdot
חָצֵר גְּדוֹלָה שֶׁנִּפְרְצָה לַקְּטַנָּה\hdot
גְּדוֹלָה מוּתֶרֶת\hdot
וּקְטַנָּה אֲסוּרָה\hdot
מִפְּנֵי שֶׁהִיא כְּפִתְחָהּ שֶׁל גְּדוֹלָה\hdot
חָצֵר שֶׁנִּפְרְצָה לִרְשׁוּת הָרַבִּים\hdot
הַמַּכְנִיס מִתּוֹכָהּ לִרְשׁוּת הַיָּחִיד אוֹ מֵרְשׁוּת הַיָּחִיד לְתוֹכָהּ חַיָּב\hdot
דִּבְרֵי רִבִּי אֱלִיעֶזֶר\hdot
וַחֲכָמִים אוֹמְרִים מִתּוֹכָהּ לִרְשׁוּת הָרַבִּים אוֹ מֵרְשׁוּת הָרַבִּים לְתוֹכָהּ פָּטוּר מִפְּנֵי שֶׁהִיא כְּכַרְמְלִית׃}

\halacha[200]{חָצֵר שֶׁנִּפְרְצָה לִרְשׁוּת הָרַבִּים מִשְּׁתֵּי רוּחוֹתֶיהָ\hdot
וְכֵן בַּיִת שֶנִּפְרַץ מִשְּׁתֵּי רוּחוֹתָיו\hdot
וְכֵן מָבוֹי שֶׁנִּטְּלוּ קוֹרוֹתָיו\hdot
אוֹ לְחַיָּיו\hdot
מוּתָרִין בְּאוֹתָהּ שַׁבָּת\hdot
וַאֲסוּרִין לֶעָתִיד לָבֹא\hdot
דִּבְרֵי רִבִּי יְהוּדָה\hdot
רִבִּי יוֹסֵי אוֹמֵר אִם מוּתָרִין לְאוֹתָהּ שַׁבָּת\hdot
מוּתָרִין לֶעָתִיד לָבֹא\hdot
וְאִם אֲסוּרִין לֶעָתִיד לָבֹא\hdot
אֲסוּרִין לְאוֹתָהּ שַׁבָּת׃}

\halacha[5147]{הַבּוֹנֶה עֲלִיָּה עַל גַּבֵּי שְׁתֵּי בָתִּים\hdot
וְכֵן גְּשָׁרִים הַמְּפֻלָּשִׁים\hdot
מְטַלְטְלִין תַּחְתֵּיהֶן בְּשַׁבָּת\hdot
דִּבְרֵי רִבִּי יְהוּדָה\hdot
וַחֲכָמִים אוֹסְרִין\hdot
וְעוֹד אָמַר רִבִּי יְהוּדָה מְעָֽרְבִין לְמָבוֹי הַמְּפֻלָּשׁ\hdot
וַחֲכָמִים אוֹסְרִין׃}

\perek[1502]{הַמּוֹצֵא}{תְפִלִּין\hdot
מַכְנִיסָן זוּג זוּג\hdot
רַבָּן גַּמְלִיאֵל אוֹמֵר שְׁנַיִם שְׁנַיִם\hdot
בַּמֶּה דְבָרִים אֲמוּרִים בַּיְּשָׁנוֹת\hdot
אֲבָל בַּחֲדָשׁוֹת\hdot
פָּטוּר\hdot
מְצָאָן צְבָתִים אוֹ כְרִיכוֹת\hdot
מַחְשִׁיךְ עֲלֵיהֶן וּמְבִיאָן\hdot
וּבְסַכָּנָה מְכַסָּן וְהוֹלֵךְ לוֹ׃}

\halacha[157]{רִבִּי שִׁמְעוֹן אוֹמֵר נוֹתְנָן לַחֲבֵירוֹ וַחֲבֵירוֹ לַחֲבֵירוֹ עַד שֶׁמַּגִּיעַ לֶחָצֵר הַחִיצוֹנָה\hdot
וְכֵן בְּנוֹ נוֹתְנוֹ לַחֲבֵירוֹ וַחֲבֵירוֹ לַחֲבֵירוֹ אֲפִילוּ מֵאָה\hdot
רִבִּי יְהוּדָה אוֹמֵר נוֹתֵן אָדָם חָבִית לַחֲבֵירוֹ וַחֲבֵירוֹ לַחֲבֵירוֹ\hdot
אֲפִילוּ חוּץ לַתְּחוּם\hdot
אָֽמְרוּ לוֹ לֹא תְהַלֵּךְ זוֹ יוֹתֵר מֵרַגְלֵי בְעָלֶיהָ׃}

\halacha[624]{הָיָה קוֹרֵא בַסֵּפֶר עַל הָאַסְקוּפָה וְנִתְגַּלְגַּל הַסֵּפֶר מִיָּדוֹ\hdot
גּוֹלְלוֹ אֶצְלוֹ\hdot
הָיָה קוֹרֵא בְרֹאשׁ הַגָּג וְנִתְגַּלְגַּל הַסֵּפֶר מִיָּדוֹ\hdot
עַד שֶׁלֹּא הִגִּיעַ לַעֲשָׂרָה טְפָחִים\hdot
גּוֹלְלוֹ אֶצְלוֹ\hdot
מִשֶּׁהִגִּיעַ לַעֲשָׂרָה טְפָחִים הוֹפְכוֹ עַל הַכְּתָב\hdot
רִבִּי יְהוּדָה אוֹמֵר אֲפִילוּ אֵין מְסֻלָּק מִן הָאָרֶץ אֶלָּא כִמְלֹא מַחַט\hdot
גּוֹלְלוֹ אֶצְלוֹ\hdot
רִבִּי שִׁמְעוֹן אוֹמֵר אֲפִילוּ בָּאָרֶץ עַצְמוֹ\hdot
גּוֹלְלוֹ אֶצְלוֹ\hdot
שֶׁאֵין לָךְ דָּבָר מִשּׁוּם שְׁבוּת\hdot
עוֹמֵד בִּפְנֵי כִתְבֵי הַקֹּדֶשׁ׃}

\halacha[125]{זִיז שֶׁלִּפְנֵי הַחַלּוֹן\hdot
נוֹתְנִין עָלָיו וְנוֹטְלִין מִמֶּנּוֹ בְּשַׁבָּת\hdot
עוֹמֵד אָדָם בִּרְשׁוּת הַיָּחִיד\hdot
וּמְטַלְטֵל בִּרְשׁוּת הָרַבִּים\hdot
בִּרְשׁוּת הָרַבִּים וּמְטַלְטֵל בִּרְשׁוּת הַיָּחִיד\hdot
וּבִלְבַד שֶׁלֹּא יוֹצִיא חוּץ מֵאַרְבַּע אַמּוֹת׃}

\halacha[1629]{לֹא יַעֲמוֹד אָדָם בִּרְשׁוּת הַיָּחִיד\hdot
וְיַשְׁתִּין בִּרְשׁוּת הָרַבִּים\hdot
בִּרְשׁוּת הָרַבִּים וְיַשְׁתִּין בִּרְשׁוּת הַיָּחִיד\hdot
וְכֵן לֹא יָרוֹק\hdot
רִבִּי יְהוּדָה אוֹמֵר אַף מִי שֶׁנִּתְלַשׁ רֻקּוֹ בְפִיו\hdot
לֹא יְהַלֵּךְ אַרְבַּע אַמּוֹת עַד שֶׁיָּרוֹק׃}

\halacha[1803]{לֹא יַעֲמוֹד אָדָם בִּרְשׁוּת הַיָּחִיד\hdot
וְיִשְׁתֶּה בִרְשׁוֹת הָרַבִּים\hdot
בִּרְשׁוּת הָרַבִּים וְיִשְׁתֶּה בִרְשׁוּת הַיָּחִיד\hdot
אֶלָּא אִם כֵּן הִכְנִיס רֹאשׁוֹ וְרֻבּוֹ\hdot
לִמְקוֹם שֶׁהוּא שׁוֹתֶה\hdot
וְכֵן בַּגַּת\hdot
קוֹלֵט אָדָם מִן הַמַּזְחִילָה לְמַטָּה מֵעֲשָׂרָה טְפָחִים\hdot
וּמִן הַצִּנּוֹר\hdot
מִכָּל מָקוֹם שׁוֹתֶה׃}

\halacha[147]{בּוֹר בִּרְשׁוֹת הָרַבִּים\hdot
וְחֻלְיָתוֹ גְבוֹהָה עֲשָׂרָה טְפָחִים\hdot
חַלּוֹן שֶׁעַל גַּבָּיו\hdot
מְמַלְאִין הֵימֶנּוּ בְשַׁבָּת\hdot
אַשְׁפָּה בִּרְשׁוּת הָרַבִּים גְּבוֹהָה עֲשָׁרָה טְפָחִים חַלּוֹן שֶׁעַל גַּבָּהּ שׁוֹפְכִין לְתוֹכָהּ מַיִם בְּשַׁבָּת׃}

\halacha[635]{אִילָן שֶׁהוּא מֵיסֵךְ עַל הָאָרֶץ\hdot
אִם אֵין נוֹפוֹ גָּבוֹהַּ מִן הָאָרֶץ שְׁלֹשָׁה טְפָחִים מְטַלְטְלִים תַּחְתָּיו\hdot
שָׁרָשָׁיו גְּבוֹהִין מִן הָאָרֶץ שְׁלֹשָׁה טְפָחִים\hdot
לֹא יֵשֵׁב עֲלֵיהֶן\hdot
הַדֶּלֶת שֶׁבַּמֻּקְצָה\hdot
וַחֲדָקִים שֶׁבַּפִּרְצָה\hdot
וּמַחֲצָלוֹת\hdot
אֵין נוֹעֲלִין בָּהֶן\hdot
אֶלָּא אִם כֵּן גְּבוֹהִים מִן הָאָרֶץ׃}

\halacha[1859]{לֹא יַעֲמוֹד אָדָם בִּרְשׁוּת הַיָּחִיד\hdot
וְיִפְתַּח בִּרְשׁוּת הָרַבִּים\hdot
בִּרְשׁוּת הָרַבִּים\hdot
וְיִפְתַּח בִּרְשׁוּת הַיָּחִיד\hdot
אֶלָּא אִם כֵּן עָשָׂה מְחִיצָה גְבוֹהָה עֲשָׂרָה טְפָחִים דִּבְרֵי רִבִּי מֵאִיר\hdot
אָֽמְרוּ לוֹ מַעֲשֶׂה בְּשׁוּק שֶׁל פַּטָּמִים שֶׁהָיָה בִירוּשָׁלַיִם שֶׁהָיוּ נוֹעֲלִין וּמַנִּיחִין אֶת הַמַּפְתֵּחַ בַּחַלּוֹן שֶׁעַל גַּבֵּי הַפֶּתַח\hdot
רִבִּי יוֹסֵי אוֹמֵר שׁוּק שֶׁל צְמָרִים הָיָה׃}

\halacha[471]{נֶגֶר שֶׁיֵּשׁ בְּרֹאשׁוֹ גְּלֻסְטְרָא\hdot
רִבִּי אֱלִיעֶזֶר אוֹסֵר\hdot
וְרִבִּי יוֹסֵי מַתִּיר\hdot
אָמַר רִבִּי אֱלִיעֶזֶר מַעֲשֶׂה בְּבֵית הַכְּנֶסֶת שֶׁבִּטְבַרְיָא שֶׁהָיוּ נוֹהֲגִין בּוֹ הֵתֵּר\hdot
עַד שֶׁבָּא רַבָּן גַּמְלִיאֵל וְהַזְּקֵנִים\hdot
וְאָֽסְרוּ לָהֶן\hdot
רִבִּי יוֹסֵי אוֹמֵר אִסּוּר נָהֲגוּ בָהּ\hdot
בָּא רַבָּן גַּמְלִיאֵל וְהַזְּקֵנִים\hdot
וְהִתִּירוּ לָהֶם׃}

\halacha{נֶגֶר הַנִּגְרָר\hdot
נוֹעֲלִים בּוֹ בַּמִּקְדָּשׁ אֲבָל לֹא בַמְּדִינָה\hdot
וְהַמֻּנָּח כָּאן וְכָאן אָסוּר\hdot
רִבִּי יְהוּדָה אוֹמֵר הַמֻּנָּח (מֻתָּר) בַּמִּקְדָּשׁ וְהַנִּגְרָר בַּמְּדִינָה׃}

\halacha[1097]{מַחֲזִירִין צִיר הַתַּחְתּוֹן בַּמִּקְדָּשׁ\hdot
אֲבָל לֹא בַמְּדִינָה\hdot
וְהָעֶלְיוֹן כָּאן וְכָאן אָסוּר\hdot
רִבִּי יְהוּדָה אוֹמֵר הָעֶלְיוֹן בַּמִּקְדָּשׁ\hdot
וְהַתַּחְתּוֹן בַּמְּדִינָה׃}

\halacha[1253]{מַחֲזִירִין רְטִיָּה בַּמִּקְדָּשׁ\hdot
אֲבָל לֹא בַמְּדִינָה\hdot
אִם בַּתְּחִלָּה כָּאן וְכָאן אָסוּר\hdot
קוֹשְׁרִין נִימָא בַּמִּקְדָשׁ\hdot
אֲבָל לֹא בַמְּדִינָה\hdot
אִם בַּתְּחִלָּה\hdot
כָּאן וְכָאן אָסוּר\hdot
חוֹתְכִין יַבֶּלֶת בַּמִּקְדָּשׁ\hdot
אֲבָל לֹא בַמְּדִינָה\hdot
וְאִם בַּכֶּלִי\hdot
כָּאן וְכָאן אָסוּר׃}

\halacha{כֹּהֵן שֶׁלָּקָה בְאֶצְבָּעוֹ כּוֹרֵךְ עָלָיו גֶּמִי בַּמִּקְדָּשׁ\hdot
אֲבָל לֹא בַמְּדִינָה\hdot
אִם לְהוֹצִיא דָם\hdot
כָּאן וְכָאן אָסוּר\hdot
בּוֹזְקִין מֶלַח עַל גַּבֵּי הַכֶּבֶשׁ\hdot
בִּשְׁבִיל שֶׁלֹּא יַחֲלִיקוּ\hdot
וּמְמַלְּאִין מִבּוֹר הַגּוֹלָה\hdot
וּמִבּוֹר הַגָּדוֹל בַּגַּלְגָּל בְּשַׁבָּת\hdot
וּמִבְּאֵר הַקַּר בְּיוֹם טוֹב׃}

\halacha[209]{שֶׁרֶץ שֶׁנִּמְצָא בַמִּקְדָּשׁ\hdot
כֹּהֵן מוֹצִיאוֹ בְהֶמְיָנוֹ\hdot
שֶׁלֹּא לִשְׁהוֹת אֶת הַטֻּמְאָה\hdot
דִּבְרֵי רִבִּי יוֹחָנָן בֶּן בְּרוֹקָא\hdot
רִבִּי יְהוּדָה אוֹמֵר בִּצְבַת שֶׁל עֵץ\hdot
שֶׁלֹּא לְרַבּוֹת אֶת הַטֻּמְאָה\hdot
מֵהֵיכָן מוֹצִיאִין אוֹתוֹ\hdot
מִן הַהֵיכָל\hdot
וּמִן הָאוּלָם\hdot
וּמִבֵּין הָאוּלָם וְלַמִּזְבֵּחַ\hdot
דִּבְרֵי רִבִּי שִׁמְעוֹן בֶּן נָנָס\hdot
רִבִּי עֲקִיבָא אוֹמֵר מָקוֹם שֶׁחַיָּבִין עַל זְדוֹנוֹ כָּרֵת וְעַל שִׁגְגָתוֹ חַטָּאת מִשָּׁם מוֹצִיאִין אוֹתוֹ\hdot
וּשְׁאַר כָּל הַמְּקוֹמוֹת כּוֹפִין עָלָיו פְּסַכְתָּר\hdot
רִבִּי שִׁמְעוֹן אוֹמֵר מָקוֹם שֶׁהִתִּירוּ לָךְ חֲכָמִים\hdot
מִשֶּׁלָּךְ נָֽתְנוּ לָךְ\hdot
שֶׁלֹּא הִתִּירוּ לָךְ אֶלָּא מִשּׁוּם שְׁבוּת׃\selik}
