\tractatehead{מסכת ראש השנה}{roshHashana}

\perek{אַרְבָּעָה}{רָאשֵׁי שָׁנִים הֵם\hdot
בְּאֶחָד בְּנִיסָן רֹאשׁ הַשָּׁנָה לַמְּלָכִים וְלָֽרְגָלִים\hdot
בְּאֶחָד בֶּאֱלוּל רֹאשׁ הַשָּׁנָה לְמַעֲשֵׂר בְּהֵמָה\hdot
רִבִּי אֶלְעָזָר וְרִבִּי שִׁמְעוֹן אוֹמְרִים בְּאֶחָד בְּתִשְׁרִי\hdot
בְּאֶחָד בְּתִשְׁרִי רֹאשׁ הַשָּׁנָה לַשָּׁנִים וְלַשְּׁמִטִּין וְלַיּוֹבְלוֹת לַנְּטִיעָה וְלַיְּרָקוֹת\hdot
בְּאֶחָד בִּשְׁבָט רֹאשׁ הַשָּׁנָה לָאִילָן כְּדִבְרֵי בֵית שַׁמָּאי\hdot
בֵּית הִלֵּל אוֹמְרִים בַּחֲמִשָּׁה עָשָׂר בּוֹ׃}

\halacha{בְּאַרְבָּעָה פְרָקִים הָעוֹלָם נִדּוֹן\hdot
בַּפֶּסַח עַל הַתְּבוּאָה\hdot
בַּעֲצֶרֶת עַל פֵּירוֹת הָאִילָן\hdot
בְּרֹאשׁ הַשָּׁנָה כָּל בָּאֵי הָעוֹלָם עוֹבְרִין לְפָנָיו כִּבְנֵי מְרוֹן\hdot
שֶׁנֶּאֱמַר הַיּוֹצֵר יַחַד לִבָּם הַמֵּבִין אֶל כָּל מַעֲשֵׂיהֶם\hdot
וּבַחַג נִדּוֹנִים עַל הַמָּיִם׃}

\halacha{עַל שִׁשָּׁה חֳדָשִׁים הַשְּׁלוּחִין יוֹצְאִין\hdot
עַל נִיסָן מִפְּנֵי הַפֶּסַח\hdot
עַל אָב מִפְּנֵי הַתַּעֲנִית\hdot
עַל אֱלוּל מִפְּנֵי רֹאשׁ הַשָּׁנָה\hdot
עַל תִּשְׁרִי מִפְּנֵי תְּקָנַת הַמּוֹעֲדוֹת\hdot
עַל כִּסְלֵו מִפְּנֵי חֲנֻכָּה\hdot
וְעַל אֲדָר מִפְּנֵי הַפּוּרִים\hdot
וּכְשֶׁהָיָה בֵית הַמִּקְדָּשׁ קַיָּם יוֹצְאִין אַף עַל אִיָּיר מִפְּנֵי פֶסַח קָטָן׃}

\halacha{עַל שְׁנֵי חֳדָשִׁים מְחַלְּלִין אֶת הַשַּׁבָּת\hdot
עַל נִיסָן וְעַל תִּשְׁרִי\hdot
שֶׁבָּהֵן הַשְּׁלוּחִין יוֹצְאִין לְסוּרִיָּא\hdot
וּבָהֵן מְתַקְּנִין אֶת הַמּוֹעֲדוֹת\hdot
וּכְשֶׁהָיָה בֵית הַמִּקְדָּשׁ קַיָּם\hdot
מְחַלְּלִין אַף עַל כֻּלָּן\hdot
מִפְּנֵי תְקָנַת הַקָּרְבָּן׃}

\halacha{בֵּין שֶׁנִּרְאֶה בֶעָלִיל\hdot
בֵּין שֶׁלֹּא נִרְאֶה בֶעָלִיל\hdot
מְחַלְּלִין עָלָיו אֶת הַשַּׁבָּת\hdot
רִבִּי יוֹסֵי אוֹמֵר אִם נִרְאֶה בֶעָלִיל\hdot
אֵין מְחַלְּלִין עָלָיו אֶת הַשַּׁבָּת׃}

\halacha{מַעֲשֶׂה שֶׁעָֽבְרוּ יוֹתֵר מֵאַרְבָּעִים זוֹג וְעִכְּבָן רִבִּי עֲקִיבָא בְּלוּד\hdot
שָׁלַח לוֹ רַבָּן גַּמְלִיאֵל\hdot
אִם מְעַכֵּב אַתָּה אֶת הָרַבִּים\hdot
נִמְצֵאתָ מַכְשִׁילָן לֶעָתִיד לָבוֹא׃}

\halacha{אָב וּבְנוֹ שֶׁרָאוּ אֶת הַחֹדֶשׁ יֵלֵכוּ\hdot
לֹא שֶמִּצְטָֽרְפִין זֶה עִם זֶה\hdot
אֶלָּא שֶׁאִם יִפָּסֵל אֶחָד מֵהֶן\hdot
יִצְטָרֵף הַשֵּׁנִי עִם אַחֵר\hdot
רִבִּי שִׁמְעוֹן אוֹמֵר אָב וּבְנוֹ וְכָל הַקְּרוֹבִין\hdot
כְּשֵׁרִין לְעֵדוּת הַחֹדֶשׁ\hdot
אָמַר רִבִּי יוֹסֵי מַעֲשֶׂה בְּטוֹבִיָּה הָרוֹפֵא\hdot
שֶׁרָאָה אֶת הַחֹדֶשׁ בִּירוּשָׁלַיִם\hdot
הוּא וּבְנוֹ וְעַבְדּוֹ מְשׁוּחֲרָר\hdot
וְקִבְּלוּ הַכֹּהֲנִים אוֹתוֹ וְאֶת בְּנוֹ\hdot
וּפָֽסְלוּ אֶת עַבְדּוֹ\hdot
וּכְשֶׁבָּאוּ לִפְנֵי בֵית דִּין\hdot
קִבְּלוּ אוֹתוֹ וְאֶת עַבְדּוֹ\hdot
וּפָֽסְלוּ אֶת בְּנוֹ׃}

\halacha{אֵלּוּ הֵן הַפְּסוּלִין\hdot
הַמְּשַׂחֵק בְּקֻבְיָא\hdot
וּמַלְוֶה בְרִבִּית\hdot
וּמַפְרִיחֵי יוֹנִים\hdot
וְסוֹחֲרֵי שְׁבִיעִית\hdot
וַעֲבָדִים\hdot
זֶה הַכְּלָל\hdot
כָּל עֵדוּת שֶׁאֵין הָאִשָּׁה כְּשֵׁרָה לָהּ\hdot
אַף הֵן אֵינָן כְּשֵׁרִים לָהּ׃}

\halacha{מִי שֶׁרָאָה אֶת הַחֹדֶשׁ\hdot
וְאֵינוֹ יָכוֹל לְהַלֵּךְ\hdot
מוֹלִיכִין אוֹתוֹ עַל הַחֲמוֹר\hdot
אֲפִילוּ בַמִּטָּה\hdot
וְאִם צוֹדֶה לָהֶם\hdot
לוֹקְחִין בְּיָדָם מַקְלוֹת\hdot
וְאִם הָֽיְתָה דֶרֶךְ רְחוֹקָה\hdot
לוֹקְחִין בְּיָדָם מְזוֹנוֹת\hdot
שֶׁעַל מַהֲלַךְ לַיְלָה וָיוֹם\hdot
מְחַלְּלִין אֶת הַשַּׁבָּת\hdot
וְיוֹצְאִין לְעֵדוּת הַחֹדֶשׁ\hdot
שֶנֶּאֱמַר אֵלֶּה מוֹעֲדֵי יְיָ מִקְרָאֵי קֹדֶשׁ\hdot
אֲשֶׁר תִּקְרְאוּ אֹתָם בְּמוֹעֲדָם׃}

\perek{אִם}{אֵינָן מַכִּירִין אוֹתוֹ\hdot
מְשַׁלְּחִין אַחֵר עִמּוֹ לְהָעִידוֹ\hdot
בָּרִאשׁוֹנָה הָיוּ מְקַבְּלִין עֵדוּת הַחׁדֶשׁ מִכָּל אָדָם\hdot
מִשֶׁקִּלְקְלוּ הָאֲפִיקוֹרוֹסִים\hdot
הִתְקִינוּ שֶׁלֹּא יְהוּ מְקַבְּלִין אֶלָּא מִן הַמַכִּירִים׃}

\halacha{בָּרִאשׁוֹנָה הָיוּ מַשִּׂיאִין מַשּׂוּאוֹת\hdot
מִשֶׁקִּלְקְלוּ הַכּוּתִים\hdot
הִתְקִינוּ שֶׁיְּהוּ שְׁלוּחִין יוֹצְאִין׃}

\halacha{כֵּיצַד הָיוּ מַשִּׂיאִין מַשּׂוּאוֹת\hdot
מְבִיאִין כְּלֻנְסָאוֹת שֶׁל אֶרֶז אֲרוּכִין\hdot
וְקָנִים וַעֲצֵי שֶׁמֶן\hdot
וּנְעוֹרֶת שֶׁל פִּשְׁתָּן\hdot
וְכוֹרֵךְ בִּמְשִׁיחָה וְעוֹלֶה לְרֹאשׁ הָהָר\hdot
וּמַצִּית בָּהֶן אֶת הָאוּר\hdot
וּמוֹלִיךְ וּמֵבִיא וּמַעֲלֶה וּמוֹרִיד\hdot
עַד שֶׁהוּא רוֹאֶה אֶת חֲבֵירוֹ שֶׁהוּא עוֹשֶׂה כֵן בְּרֹאשׁ הָהָר הַשֵּׁנִי\hdot
וְכֵן בְּרֹאשׁ הָהָר הַשְּׁלִישִׁי׃}

\halacha{וּמֵאַיִן הָיוּ מַשִּׂיאִין מַשּׂוּאוֹת\hdot
מֵהַר הַמִּשְׁחָה לְסַרְטְבָא\hdot
וּמִסַּרְטְבָא לִגְרוֹפִינָא\hdot
מִגְּרוֹפִינָא לְחוֹוְרָן\hdot
וּמֵחוֹוְרָן לְבֵית בַּלְתִּין\hdot
וּמִבֵּית בַּלְתִּין לֹא זָזוּ מִשָּׁם\hdot
אֶלָּא מוֹלִיךְ וּמֵבִיא\hdot
וּמַעֲלֶה וּמוֹרִיד\hdot
עַד שֶׁהָיָה רוֹאֶה כָל הַגּוֹלָה לְפָנָיו\hdot
כִּמְדוּרַת הָאֵשׁ׃}

\halacha{חָצֵר גְּדוֹלָה הָֽיְתָה בִירוּשָׁלַיִם וּבֵית יַעְזֵק הָֽיְתָה נִקְרֵאת\hdot
וּלְשָׁם כָּל הָעֵדִים מִתְכַּנְּסִים\hdot
וּבֵית דִּין בּוֹדְקִין אוֹתָם שָׁם\hdot
וּסְעוּדוֹת גְּדוֹלוֹת עוֹשִׂין לָהֶם\hdot
בִּשְׁבִיל שֶׁיְּהוּ רְגִילִין לָבֹא\hdot
בָּרִאשׁוֹנָה לֹא הָיוּ זָזִין מִשָּׁם כָּל הַיּוֹם\hdot
הִתְקִין רַבָּן גַּמְלִיאֵל הַזָּקֵן שֶׁיְּהוּ מְהַלְּכִין אַלְפַּיִם אַמָּה לְכָל רוּחַ\hdot
וְלֹא אֵלּוּ בִלְבַד\hdot
אֶלָּא אַף הַחֲכָמָה הַבָּאָה לְיַלֵּד\hdot
וְהַבָּא לְהַצִּיל מִן הַדְּלֵיקָה\hdot
וּמִן הַגַּיָּס\hdot
וּמִן הַנָּהָר\hdot
וּמִן הַמַּפּוֹלֶת\hdot
הֲרֵי אֵלּוּ כְּאַנְשֵׁי הָעִיר\hdot
וְיֵשׁ לָהֶם אַלְפַּיִם אַמָּה לְכָל רוּחַ׃}

\halacha{כֵּיצַד בּוֹדְקִין אֶת הָעֵדִים\hdot
זוֹג שֶׁבָּא רִאשׁוֹן בּוֹדְקִין אוֹתוֹ רִאשׁוֹן\hdot
וּמַכְנִיסִין אֶת הַגָּדוֹל שֶׁבָּהֶן וְאוֹמְרִים לוֹ\hdot
אֱמוֹר כֵּיצַד רָאִיתָ אֶת הַלְּבָנָה\hdot
לִפְנֵי הַחַמָּה אוֹ לְאַחַר הַחַמָּה\hdot
לְצָפוֹנָהּ אוֹ לְדָרוֹמָהּ\hdot
כַּמָּה הָיָה גָבוֹהַּ\hdot
וּלְאַיִן הָיָה נוֹטֶה\hdot
וְכַמָּה הָיָה רַחַב\hdot
אִם אָמַר לִפְנֵי הַחַמָּה\hdot
לֹא אָמַר כְּלוּם\hdot
וְאַחַר כַּךְ הָיוּ מַכְנִיסִין אֶת הַשֵּׁנִי\hdot
וּבוֹדְקִין אוֹתוֹ\hdot
אִם נִמְצְאוּ דִבְרֵיהֶם מְכֻוָּנִים עֵדוּתָן קַיֶּמֶת\hdot
וּשְׁאַר כָּל הַזּוֹגוֹת\hdot
שׁוֹאֲלִין אוֹתָן רָאשֵׁי דְבָרִים\hdot
לֹא שֶׁהָיוּ צְרִיכִין לָהֶם\hdot
אֶלָּא כְּדֵי שֶׁלֹּא יֵצְאוּ בְּפַחֵי נֶפֶשׁ\hdot
בִּשְׁבִיל שֶׁיְּהוּ רְגִילִין לָבֹא׃}

\halacha{רֹאשׁ בֵּית דִּין אוֹמֵר מְקֻדָּשׁ\hdot
וְכָל הָעָם עוֹנִים אַחֲרָיו מְקֻדָּשׁ מְקֻדָּשׁ\hdot
בֵּין שֶׁנִּרְאָה בִזְמַנּוֹ\hdot
בֵּין שֶׁלֹּא נִרְאָה בִזְמַנּוֹ\hdot
מְקַדְּשִׁין אוֹתוֹ\hdot
רִבִּי אֱלִיעֶזֶר בַּר צָדוֹק אוֹמֵר אִם לֹא נִרְאָה בִזְמַנּוֹ\hdot
אֵין מְקַדְּשִׁין אוֹתוֹ\hdot
שֶׁכְּבַר קִדְּשׁוּהוּ שָמַיִם׃}

\halacha{דְּמוּת צוּרוֹת לְבָנוֹת\hdot
הָיוּ לוֹ לְרַבָּן גַּמְלִיאֵל בַּטַּבְלָא וּבַכֹּתֶל בַּעֲלִיָּתוֹ\hdot
שֶׁבָּהֶן מַרְאֶה אֶת הַהֶדְיוֹטוֹת וְאוֹמֵר\hdot
הֲכָזֶה רְאִיתֶם אוֹ כַזֶּה\hdot
מַעֲשֶׂה שֶׁבָּאוּ שְׁנַיִם וְאָֽמְרוּ רְאִינוּהוּ שַׁחְרִית בַּמִּזְרַח\hdot
וְעַרְבִית בַּמַּעֲרָב\hdot
אָמַר רִבִּי יוֹחָנָן בֶּן נוּרִי עֵדֵי שֶׁקֶר הֵם\hdot
וּכְשֶׁבָּאוּ לְיַבְנֶה\hdot
קִבְּלָן רַבָּן גַּמְלִיאֵל\hdot
וְעוֹד בָּאוּ שְׁנַיִם\hdot
וְאָֽמְרוּ רְאִינוּהוּ בִזְמַנּוֹ\hdot
וּבְלֵיל עִבּוּרוֹ לֹא נִרְאָה\hdot
וְקִבְּלָן רַבָּן גַּמְלִיאֵל\hdot
אָמַר רִבִּי דוֹסָא בֶּן הַרְכִּינָס עֵדֵי שֶׁקֶר הֵן\hdot
הֶיאָךְ מְעִידִים עַל הָאִשָּׁה שֶׁיָּֽלְדָה\hdot
וּלְמָחָר כְּרֵיסָהּ בֵּין שִׁנֶּיהָ\hdot
אָמַר לוֹ רִבִּי יְהוֹשֻׁעַ רוֹאֶה אֲנִי אֶת דְּבָרֶיךָ׃}

\halacha{שָׁלַח לוֹ רַבָּן גַּמְלִיאֵל גּוֹזְרֵנִי עָלֶיךָ\hdot
שֶׁתָּבֹא אֶצְלִי בְּמַקְלֶךָ וּבְמָעוֹתֶיךָ\hdot
בְּיוֹם הַכִּפּוּרִים שֶׁחַל לִהְיוֹת בְּחֶשְׁבּוֹנָךְ\hdot
הָלַךְ וּמְצָאוֹ רִבִּי עֲקִיבָא מֵצֵר\hdot
אָמַר לוֹ יֵשׁ לִי לְלַמֵּד\hdot
שֶׁכָּל מַה שֶּׁעָשָׂה רַבָּן גַּמְלִיאֵל עָשׂוּי\hdot
שֶׁנֶּאֱמַר אֵלֶּה מוֹעֲדֵי יְיָ מִקְרָאֵי קֹדֶשׁ אֲשֶׁר תִּקְרְאוּ אֹתָם\hdot
בֵּין בִּזְמַנָּן בֵּין שֶׁלֹּא בִזְמַנָּן אֵין לִי מוֹעֲדוֹת אֶלָּא אֶלּוּ\hdot
בָּא לוֹ אֵצֶל רִבִּי דוֹסָא בֶן הַרְכִּינַס\hdot
אָמַר לוֹ אִם בָּאִין אָנוּ לָדוּן אַחַר בֵּית דִּינוֹ שֶׁל רַבָּן גַּמְלִיאֵל\hdot
צְרִיכִין אָנוּ לָדוּן אַחַר כָּל בֵּית דִּין וּבֵית דִּין שֶׁעָמַד מִימוֹת מֹשֶׁה וְעַד עַכְשָׁיו\hdot
שֶׁנֶּאֱמַר וַיַּעַל מֹשֶׁה וְאַהֲרֹן נָדָב וַאֲבִיהוּ וְשִׁבְעִים מִזִּקְנֵי יִשְׂרָאֵל וְלָמָּה לֹא נִתְפָּֽרְשׁוּ שְׁמוֹתָן שֶׁל זְקֵנִים
אֶלָּא לְלַמֵּד שֶׁכָּל שְׁלֹשָׁה וּשְׁלֹשָׁה\hdot
שֶׁעָֽמְדוּ בֵית דִּין עַל יִשְׂרָאֵל\hdot
הֲרֵי הוּא כְּבֵית דִּינוֹ שֶׁל מֹשֶׁה\hdot
נָטַל מַקְלוֹ וּמָעוֹתָיו בְּיָדוֹ וְהָלַךְ לְיַבְנֶה אֵצֶל רַבָּן גַּמְלִיאֵל\hdot
בְּיוֹם שֶׁחַל יוֹם הַכִּפּוּרִים לִהְיוֹת בְּחֶשְׁבּוֹנוֹ\hdot
עָמַד רַבָּן גַּמְלִיאֵל וּנְשָׁקוֹ עַל רֹאשׁוֹ\hdot
אָמַר לוֹ בֹּא בְשָׁלוֹם רִבִּי וְתַלְמִידִי\hdot
רִבִּי בְּחָכְמָה\hdot
וְתַלְמִידִי שֶׁקִּבַּלְתָּ (אֶת) דְּבָרָי׃}

\perek{רָאוּהוּ}{בֵית דִּין וְכָל יִשְׂרָאֵל\hdot
נֶחְקְרוּ הָעֵדִים וְלֹא הִסְפִּיקוּ לוֹמַר מְקֻדָּשׁ\hdot
עַד שֶׁחֲשֵׁיכָה\hdot
הֲרֵי זֶה מְעֻבָּר\hdot
רָאוּהוּ בֵית דִּין בִּלְבָד\hdot
יַעַמְדוּ שְׁנַיִם וְיָעִידוּ בִפְנֵיהֶם\hdot
וְיֹאמְרוּ מְקֻדָּשׁ מְקֻדָּשׁ\hdot
רָאוּהוּ שְׁלֹשָׁה וְהֵן בֵּית דִּין\hdot
יַעַמְדוּ שְׁנַיִם וְיוֹשִׁיבוּ מֵחַבֵירֵיהֶם אֵצֶל הַיָּחִיד\hdot
וְיָעִידוּ בִפְנֵיהֶם\hdot
וְיֹאמְרוּ מְקֻדָּשׁ מְקֻדָּשׁ\hdot
שֶׁאֵין הַיָּחִיד נֶאֱמָן עַל יְדֵי עַצְמוֹ׃}

\halacha{כָּל הַשּׁוֹפָרוֹת כְּשֵׁרִין חוּץ מִשֶּׁל פָּרָה\hdot
מִפְּנֵי שֶׁהוּא קֶרֶן\hdot
אָמַר רִבִּי יוֹסֵי וַהֲלֹא כָל הַשּׁוֹפָרוֹת נִקְרְאוּ קֶרֶן\hdot
שֶׁנֶּאֱמַר בִּמְשׁוֹךְ בְּקֶרֶן הַיּוֹבֵל׃}

\halacha{שׁוֹפָר שֶׁל רֹאשׁ הַשָּׁנָה שֶׁל יָעֵל פָּשׁוּט\hdot
וּפִיו מְצֻפֶּה זָהָב\hdot
וּשְׁתֵּי חֲצוֹצְרוֹת מִן הַצְּדָדִין\hdot
שׁוֹפָר מַאֲרִיךְ וַחֲצוֹצְרוֹת מְקַצְּרוֹת\hdot
שֶׁמִּצְוַת הַיּוֹם בַּשּׁוֹפָר׃}

\halacha{בְּתַעֲנִיּוֹת בְּשֶׁל זְכָרִים כְּפוּפִין\hdot
וּפִיהֶם מְצֻפּוֹת כֶּסֶף\hdot
וּשְׁתֵּי חֲצוֹצְרוֹת בָּאֶמְצַע\hdot
שׁוֹפָר מְקַצֵּר\hdot
וַחֲצוֹצְרוֹת מַאֲרִיכוֹת\hdot
שֶׁמִּצְוַת הַיּוֹם בַּחֲצוֹצְרוֹת׃}

\halacha{שָׁוֶה הַיּוֹבֵל לְרֹאשׁ הַשָּׁנָה לַתְּקִיעָה וְלַבְּרָכוֹת\hdot
רִבִּי יְהוּדָה אוֹמֵר בְּרֹאשׁ הַשָּׁנָה תּוֹקְעִין בְּשֶׁל זְכָרִים\hdot
וּבַיּוֹבְלוֹת בְּשֶׁל יְעֵלִים׃}

\halacha{שׁוֹפָר שֶׁנִּסְדַּק וְדִבְּקוֹ\hdot
פָּסוּל\hdot
דָּבַק שִׁבְרֵי שׁוֹפָרוֹת\hdot
פָּסוֹל\hdot
נִקַּב וּסְתָמוֹ\hdot
אִם מְעַכֵּב אֶת הַתְּקִיעָה פָּסוּל\hdot
וְאִם לָאוּ כָּשֵׁר׃}

\halacha{הַתּוֹקֵעַ לְתוֹךְ הַבּוֹר\hdot
אוֹ לְתוֹךְ הַדּוּת\hdot
אוֹ לְתוֹךְ הַפִּטָּס\hdot
אִם קוֹל שׁוֹפָר שָׁמַע יָצָא\hdot
וְאִם קוֹל הֲבָרָה שָׁמַע לֹא יָצָא\hdot
(וְכֵן) מִי שֶׁהָיָה עוֹבֵר אֲחוֹרֵי בֵית הַכְּנֶסֶת\hdot
אוֹ שֶׁהָיָה בֵיתוֹ סָמוּךְ לְבֵית הַכְּנֶסֶת\hdot
וְשָׁמַע קוֹל שׁוֹפָר אוֹ קוֹל מְגִלָּה\hdot
אִם כִּוֵּן לִבּוֹ יָצָא וְאִם לָאוּ לֹא יָצָא\hdot
אַף עַל פֵּי שֶׁזֶּה שָׁמַע וְזֶה שָׁמַע\hdot
זֶה כִּוֵּן לִבּוֹ וְזֶה לֹא כִוֵּן לִבּוֹ׃}

\halacha{וְהָיָה כַּאֲשֶׁר יָרִים מֹשֶׁה יָדוֹ וְגָבַר יִשְׂרָאֵל וְגוֹמֵר\hdot
וְכִי יָדָיו שֶׁל מֹשֶׁה עוֹשׂוֹת מִלְחָמָה אוֹ שׁוֹבְרוֹת מִלְחָמָה אֶלָּא לוֹמַר לָךְ\hdot
כָּל זְמָן שֶׁהָיוּ יִשְׂרָאֵל מִסְתַּכְּלִים כְּלַפֵּי מַעְלָה\hdot
וּמְשַׁעְבְּדִין אֶת לִבָּם לַאֲבִיהֶן שֶׁבַּשָּׁמַים הָיוּ מִתְגַּבְּרִים\hdot
וְאִם לָאוּ הָיוּ נוֹפְלִין\hdot
כַּיּוֹצֵא בַדָּבָר אַתָּה אוֹמֵר\hdot
עֲשֵׂה לְךָ שָׂרָף וְשִׂים אוֹתוֹ עַל נֵס\hdot
וְהָיָה כָּל הַנָּשׁוּךְ וְרָאָה אוֹתוֹ וָחָי\hdot
וְכִי נָחָשׁ מֵמִית\hdot
אוֹ נָחָשׁ מְחַיֶּה\hdot
אֶלָּא בִּזְמַן שֶׁהָיוּ יִשְׂרָאֵל מִסְתַּכְּלִין כְּלַפֵּי מַעְלָה\hdot
וּמְשַׁעְבְּדִים אֶת לִבָּם לַאֲבִיהֶם שֶׁבַּשָּׁמַיִם הָיוּ מִתְרַפְּאִים\hdot
וְאִם לָאוּ הָיוּ נִמּוּקִים\hdot
חֵרֵשׁ שׁוֹטֶה וְקָטָן\hdot
אֵין מוֹצִיאִין אֶת הָרַבִּים יְדֵי חוֹבָתָן\hdot
זֶה הַכְּלָל כָּל שֶׁאֵינוֹ מְחוּיָב בַּדָּבָר\hdot
אֵינוֹ מוֹצִיא אֶת הָרַבִּים יְדֵי חוֹבָתָן׃}

\perek{יוֹם}{טוֹב שֶׁל רֹאשׁ הַשָּׁנָה שֶׁחַל לִהְיוֹת בְּשַׁבָּת\hdot
בַּמִּקְדָּשׁ הָיוּ תוֹקְעִים\hdot
אֲבָל לֹא בַמְּדִינָה\hdot
מִשֶּׁחָרֵב בֵּית הַמִּקְדָּשׁ הִתְקִין רַבָּן יוֹחָנָן בֶּן זַכָּאי שֶׁיְּהוּ תוֹקְעִין בְּכָל מָקוֹם שֶׁיֵּש בּוֹ בֵית דִּין\hdot
אָמַר רִבִּי אֱלִיעֶזֶר לֹא הִתְקִין רַבָּן יוֹחָנָן בֶּן זַכָּאי\hdot
אֶלָּא בְיַבְנֶה בִּלְבַד\hdot
אָֽמְרוּ לוֹ אֶחָד יַבְנֶה וְאֶחָד כָּל מָקוֹם שֶׁיֵּש בּוֹ בֵית דִּין׃}

\halacha{וְעוֹד זֹאת הָֽיְתָה יְרוּשָׁלַיִם יְתֵירָה עַל יַבְנֶה\hdot
שֶׁכָּל עִיר שֶׁהִיא רֹאָה וְשׁוֹמַעַת\hdot
וּקְרוֹבָה וִיכוֹלָה לָבוֹא\hdot
תּוֹקְעִין\hdot
וּבְיַבְנֶה לֹא הָיוּ תוֹקְעִין אֶלָּא בְּבֵית דִּין בִּלְבָד׃}

\halacha{בָּרִאשׁוֹנָה הָיָה הַלּוּלָב נִטָּל בַּמִּקְדָּשׁ שִׁבְעָה\hdot
וּבַמְּדִינָה יוֹם אֶחָד\hdot
מִשֶּׁחָרֵב בֵּית הַמִּקְדָּשׁ הִתְקִין רַבָּן יוֹחָנָן בֶּן זַכָּאי\hdot
שֶׁיְּהֵא לוּלָב נִטָּל בַּמְּדִינָה שִׁבְעָה\hdot
זֵכֶר לַמִּקְדָּשׁ\hdot
וְשֶׁיְּהֵא יוֹם הֵנֵף כֻּלּוֹ אָסוּר׃}

\halacha{בָּרִאשׁוֹנָה הָיוּ מְקַבְּלִין עֵדוּת הַחֹדֶשׁ כָּל הַיּוֹם\hdot
פַּעַם אַחַת נִשְׁתָּהוּ הָעֵדִים מִלָּבוֹא\hdot
וְנִתְקַלְקְלוּ הַלְּוִיִּם בַּשִּׁיר\hdot
הִתְקִינוּ שֶׁלֹּא יְהוּ מְקַבְּלִין\hdot
אֶלָּא עַד הַמִּנְחָה\hdot
וְאִם בָּאוּ עֵדִים מִן הַמִּנְחָה וּלְמַעְלָה\hdot
נוֹהֲגִין אוֹתוֹ הַיּוֹם קֹדֶשׁ\hdot
וּלְמָחָר קֹדֶשׁ\hdot
מִשֶּׁחָרֵב בֵּית הַמִּקְדָּשׁ\hdot
הִתְקִין רַבָּן יוֹחָנָן בֶּן זַכָּאי שֶׁיְּהוּ מְקַבְּלִין עֵדוּת הַחֹדֶשׁ כָּל הַיּוֹם\hdot
אָמַר רִבִּי יְהוֹשֻׁעַ בֶּן קָרְחָה\hdot
וְעוֹד זֹאת הִתְקִין רַבָּן יוֹחָנָן בֶּן זַכָּאי\hdot
שֶׁאֲפִילוּ רֹאשׁ בֵּית דִּין בְּכָל מָקוֹם\hdot
שֶׁלֹּא יְהוּ הָעֵדִים הוֹלְכִין אֶלָּא לִמְקוֹם הַוַּעַד׃}

\halacha{סֵדֶר בְּרָכוֹת אוֹמֵר אָבוֹת וּגְבוּרוֹת וּקְדוּשַׁת הַשֵּׁם\hdot
וְכוֹלֵל מַלְכֻיּוֹת עִמָּהֶן וְאֵינוֹ תוֹקֵעַ\hdot
קְדוּשַׁת הַיּוֹם וְתוֹקֵעַ\hdot
זִכְרוֹנוֹת וְתוֹקֵעַ\hdot
שׁוֹפָרוֹת וְתוֹקֵעַ\hdot
וְאוֹמֵר עֲבוֹדָה וְהוֹדָאָה וּבִרְכַּת כֹּהֲנִים\hdot
דִּבְרֵי רִבִּי יוֹחָנָן בֶּן נוּרִי\hdot
אָמַר לוֹ רִבִּי עֲקִיבָא אִם אֵינוֹ תוֹקֵעַ לְמַלְכֻיּוֹת\hdot
לָמָּה הוּא מַזְכִּיר\hdot
אֶלָּא אוֹמֵר אָבוֹת וּגְבוּרוֹת\hdot
וּקְדֻשַּׁת הַשֵּׁם\hdot
וְכוֹלֵל מַלְכֻיּוֹת עִם קְדֻשַּׁת הַיּוֹם וְתוֹקֵעַ\hdot
זִכְרוֹנוֹת וְתוֹקֵעַ\hdot
שׁוֹפָרוֹת וְתוֹקֵעַ\hdot
וְאוֹמֵר עֲבוֹדָה וְהוֹדָאָה וּבִרְכַּת כֹּהֲנִים׃}
