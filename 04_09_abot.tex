\tractatehead{מסכת אבות}{abot}

\perek{מֹשֶׁה}{קִבֵּל תּוֹרָה מִסִּינַי\hdot
וּמְסָרָהּ לִיהוֹשֻׁעַ\hdot
וִיהוֹשֻׁעַ לִזְקֵנִים\hdot
וּזְקֵנִים לִנְבִיאִים\hdot
וּנְבִיאִים מְסָרוּהָ לְאַנְשֵׁי כְנֶסֶת הַגְּדוֹלָה\hdot
הֵם אָֽמְרוּ שׁלֹשָׁה דְבָרִים\hdot
הֲווֹ מְתוּנִים בַּדִּין\hdot
וְהַעֲמִידוּ תַּלְמִידִים הַרְבֶּה\hdot
וַעֲשׂוּ סְיַג לַתּוֹרָה׃}

\halacha{שִׁמְעוֹן הַצַּדִּיק הָיָה מִשִּׁיְּרֵי כְנֶסֶת הַגְּדוֹלָה\hdot
הוּא הָיָה אוֹמֵר עַל שְׁלֹשָׁה דְבָרִים הָעוֹלָם עוֹמֵד\hdot
עַל הַתּוֹרָה\hdot
וְעַל הָעֲבוֹדָה\hdot
וְעַל גְּמִילוּת חֲסָדִים׃}

\halacha{אַנְטִיגְנוֹס אִישׁ סוֹכוֹ קִבֵּל מִשִּׁמְעוֹן הַצַּדִּיק\hdot
הוּא הָיָה אוֹמֵר\hdot
אַל תִּהְיוּ כַעֲבָדִים\hdot
הַמְּשַׁמְּשִׁין אֶת הָרַב עַל מְנַת לְקַבֵּל פְּרָס\hdot
אֶלָּא הֲווֹ כַעֲבָדִים הַמְּשַׁמּשִׁין אֶת הָרַב\hdot
עַל מְנַת שֶׁלֹּא לְקַבֵּל פְּרָס\hdot
וִיהִי מוֹרָא שָׁמַיִם עֲלֵיכֶם׃}

\halacha{יוֹסֵי בֶן יוֹעֶזֶר אִישׁ צְרֵידָה וְיוֹסֵי בֶן יוֹחָנָן אִישׁ יְרוּשָׁלַיִם קִבְּלוּ מֵהֶם\hdot
יוֹסֵי בֶן יוֹעֶזֶר (אִישׁ צְרֵידָה) אוֹמֵר\hdot
יְהִי בֵיתְךָ בֵּית וַעַד לַחֲכָמִים\hdot
וַהֲוֵי מִתְאַבֵּק בַּעֲפַר רַגְלֵיהֶם\hdot
וַהֲוֵי שׁוֹתֶה בַצָּמָא אֶת דִּבְרֵיהֶם׃}

\halacha{יוֹסֵי בֶן יוֹחָנָן אִישׁ יְרוּשָׁלַיִם אוֹמֵר\hdot
יְהִי בֵיתְךָ פָּתוּחַ לָֽרְוָחָה\hdot
וְיִהְיוּ עֲנִיִּים בְּנֵי בֵיתֶךָ\hdot
וְאַל תַּרְבֶּה שִׂיחָה עִם הָאִשָּׁה בְּאִשְׁתּוֹ אָֽמְרוּ\hdot
קַל וָחֹמֶר בְּאֵשֶׁת חֲבֵירוֹ\hdot
מִכָּאן אָֽמְרוּ חֲכָמִים\hdot
כָּל זְמָן שֶׁאָדָם מַרְבֶּה שִׂיחָה עִל הָאִשָּׁה\hdot
גּוֹרֵם רָעָה לְעַצְמוֹ\hdot
וּבוֹטֵל מִדִּבְרֵי תוֹרָה\hdot
וְסוֹפוֹ יוֹרֵשׁ גֵּיהִנָּם׃}

\halacha{יְהוֹשֻׁעַ בֶּן פְּרַחְיָא וְנִתָּאי הָאַרְבְּלִי קִבְּלוּ מֵהֶם\hdot
יְהוֹשֻׁעַ בֶּן פְּרַחְיָה אוֹמֵר\hdot
עֲשֵׂה לְךָ רָב\hdot
וּקְנֵה לְךָ חָבֵר\hdot
וַהֲוֵי דָּן אֶת כָּל הָאָדָם לְכַף זְכוּת׃}

\halacha{נִתָּאי הָאַרְבְּלִי אוֹמֵר\hdot
הַרְחֵק מִשָּׁכֵן רָע\hdot
וְאַל תִּתְחַבֵּר לָרָשָׁע\hdot
וְאַל תִּתְיָאֵשׁ מִן הָפּוּרְעָנוּת׃}

\halacha{יְהוּדָה בֶן טַבָּאי וְשִׁמְעוֹן בֶּן שָׁטָח קִבְּלוּ מֵהֶם\hdot
יְהוּדָה בֶן טַבָּאי אוֹמֵר\hdot
אַל תַּעַשׂ עַצְמָךְ כְּעוֹרְכֵי הַדַּיָּינִין\hdot
וּכְשֶׁיִּהְיוּ בַעֲלֵי דִינִים עוֹמְדִים לְפָנֶיךָ יִהְיוּ בְעֵינֶיךָ כָּֽרְשָׁעִים\hdot
וּכְשֶׁנִּפְטָרִים מִלְּפָנֶיךָ\hdot
יִהְיוּ בְעֵינֶיךָ כְּזַכָּאִין\hdot
לִכְשֶׁקִּבְּלוּ עֲלֵיהֶן אֶת הַדִּין׃}

\halacha{שִׁמְעוֹן בֶּן שָׁטָח אוֹמֵר\hdot
הֲוֵי מַרְבֶּה לַחֲקוֹר אֶת הָעֵדִים\hdot
וַהֲוֵי זָהִיר בִּדְבָרֶיךָ\hdot
שֶׁמֶא מִתּוֹכָם יִלְמְדוּ לְשַׁקֵּר׃}

\halacha{שְׁמַעְיָה וְאַבְטַלְיוֹן קִבְּלוּ מֵהֶם\hdot
שְׁמַעְיָה אוֹמֵר\hdot
אֱהוֹב אֶת הַמְּלָאכָה\hdot
וּשְׂנֹא אֶת הָרַבָּנוֹת\hdot
וְאַל תִתְוַדַּע לָרָשׁוּת׃}

\halacha{אַבְטַלְיוֹן אוֹמֵר\hdot
חֲכָמִים הִזָּהֲרוּ בְדִבְרֵיכֶם\hdot
שֶׁמֶא תָחוֹבוּ חוֹבַת גָּלוּת\hdot
וְתִגְלוּ לִמְקוֹם מַיִם הָרָעִים\hdot
וְיִשְׁתּוּ הַתַּלְמִידִים הַבָּאִים אַחֲרֵיכֶם וְיָמוּתוּ\hdot
וְנִמְצָא שֵׁם שָׁמַיִם מִתְחַלֵּל׃}

\halacha{הִלֵּל וְשַׁמָּאי קִבְּלוּ מֵהֶם\hdot
הִלֵּל אוֹמֵר\hdot
הֱוֵי מִתַּלְמִידָיו שֶׁל אַהֲרֹן\hdot
אוֹהֵב שָׁלוֹם וְרוֹדֵף שָׁלוֹם\hdot
אוֹהֵב אֶת הַבִּרְיוֹת וּמְקָֽרְבָן לַתּוֹרָה׃}

\halacha{הוּא הָיָה אוֹמֵר\hdot
נְגַד שְׁמָא\hdot
אָבַד שְׁמֵיהּ\hdot
וּדְלָא מוֹסִיף\hdot
יֵסִיף\hdot
וּדְלָא יָלִיף קְטָלָא חַיּב\hdot
וּדְיִשְׁתַּמֵּשׁ בְּתָגָא חָלַף׃}

\halacha{הוּא הָיָה אוֹמֵר אִם אֵין אֲנִי לִי\hdot
מִי לִי\hdot
וּכְשֶׁאֲנִי לְעַצְמִי מָה אָנִי\hdot
וְאִם לֹא עַכְשָׁיו אֵימָתַי׃}

\halacha{שַׁמָּאי אוֹמֵר עֲשֵׂה תוֹרָֽתְךָ קֶבַע\hdot
אֱמוֹר מְעַט וַעֲשֵׂה הַרְבֶּה\hdot
וַהֲוֵי מְקַבֵּל אֶת כָּל הָאָדָם\hdot
בְּסֵבֶר פָּנִים יָפוֹת׃}

\halacha{רַבָּן גַּמְלִיאֵל אוֹמֵר עֲשֵׂה לְךָ רָב\hdot
וְהִסְתַּלֵּק מִן הַסָּפֵק\hdot
וְאַל תַּרְבֶּה לְעַשֵּׂר אוֹמָדוֹת׃}

\halacha{שִׁמְעוֹן בְּנוֹ אוֹמֵר\hdot
כָּל יָמַי גֻּדַּלְתִּי בֵּין הַחֲכָמִים\hdot
וְלֹא מָצָאתִי לַגּוּף טוֹב אֶלָּא שְׁתִיקָה\hdot
וְלֹא הַמֶּדְרָשׁ הוּא הָעִקָּר אֶלָּא הַמַּעֲשֶׂה\hdot
וְכָל הַמַּרְבֶּה דְבָרִים מֵבִיא חֶטְא׃}

\halacha{רַבָּן שִׁמְעוֹן בֶּן גַּמְלִיאֵל אוֹמֵר\hdot
עַל שְׁלֹשָׁה דְבָרִים הָעוֹלָם עוֹמֵד\hdot
עַל הַדִּין\hdot
וְעַל הָאֱמֶת\hdot
וְעַל הַשָּׁלוֹם\hdot
שֶׁנֶּאֱמֵר אֱמֶת וּמִשְׁפַּט שָׁלוֹם שִׁפְטוּ בְּשַׁעֲרֵיכֶם׃}

\perek{רִבִּי}{אוֹמֵר\hdot
אֵיזוֹהִי דֶּרֶךְ יְשָׁרָה שֶׁיָבוּר לוֹ הָאָדָם\hdot
כָּל שֶׁהִיא תִּפְאֶרֶת לְעוֹשֶׂיהָ\hdot
וְתִפְאֶרֶת לוֹ מִן הָאָדָם\hdot
וַהֲוֵי זָהִיר בְּמִצְוָה קַלָּה כְּבַחֲמוּרָה\hdot
שֶׁאֵין אַתָּה יוֹדֵעַ מַתָּן שְׂכָרָן שֶׁל מִצְוֺת\hdot
וֶהֱוֵי מְחַשֵּׁב הֶפְסֵד מִצְוָה\hdot
כְּנֶגֶד שְׂכָרָהּ\hdot
וּשְׂכַר עֲבֵירָה כְּנֶגֶד הֶפְסֵדָהּ\hdot
וְהִסְתַּכֵּל בִּשְׁלֹשָׁה דְבָרִים וְאֵין אַתָּה בָא לִידֵי עֲבֵירָה\hdot
דַּע מָה לְמַעְלָה מִמָּךְ\hdot
עַיִן רוֹאָה וְאֹזֶן שׁוֹמַעַת\hdot
וְכָל מַעֲשֶׂיךָ בַּסֵּפֶר נִכְתָּבִין׃}

\halacha{רַבָּן גַּמְלִיאֵל בְּנוֹ שֶׁל רִבִּי יְהוּדָה הַנָּשִׂיא אוֹמֵר\hdot
יָפֶה תַלְמוּד תּוֹרָה עִם דֶּרֶךְ אֶרֶץ\hdot
שֶׁיְּגִיעַת שְׁנֵיהֶם מְשַׁכַּחַת עֲוֺן\hdot
וְכָל תּוֹרָה שׁאֵין עִמָּהּ מְלָאכָה סוֹפָהּ בְּטֵלָה\hdot
וְגוֹרֶרֶת עֲוֺן\hdot
וְכָל הָעֲמֵלִים עִם הַצִּבּוּר\hdot
יִהְיוּ עֲמֵלִים עִמָּהֶם לְשֵׁם שָׁמַיִם\hdot
שֶׁזְּכוּת אֲבוֹתָם מְסַיְּעָתָם\hdot
וְצִדְקָתָם עוֹמֶדֶת לָעַד\hdot
וְאַתֶּם מַעֲלֶה אֲנִי עֲלֵיכֶם\hdot
שָׂכָר הַרְבֶּה כְּאִלּוּ עֲשִׂיתֶם׃}

\halacha{הֱווֹ זְהִירִין בָּֽרְשׁוּת\hdot
שֶׁאֵין מְקָֽרְבִין לוֹ לְאָדָם\hdot
אֶלָּא לְצֹרֶךְ עַצְמָן\hdot
נִרְאִין כְּאוֹהֲבִין בְּשַׁעַת הֲנָאָתָן\hdot
וְאֵין עוֹמְדִין לוֹ לְאָדָם בְּשַׁעַת דּוֹחֲקוֹ׃}

\halacha{הוּא הָיָה אוֹמֵר\hdot
עֲשֵׂה רְצוֹנוֹ כִּרְצוֹנָךְ\hdot
כְּדֵי שֶׁיַּעֲשֶׂה רְצוֹנָךְ כִּרְצוֹנוֹ\hdot
בַּטֵּל רְצוֹנָךְ מִפְּנֵי רְצוֹנוֹ\hdot
כְּדֵי שֶׁיְּבַטֵּל רְצוֹן אֲחֵרִים מִפְּנֵי רְצוֹנָךְ\hdot
הִלֵּל אוֹמֵר אַל תִּפְרוֹשׁ מִן הַצִּבּוּר\hdot
וְאַל תַאֲמֵן בְּעַצְמָךְ עַד יוֹם מוֹתָךְ\hdot
וְאַל תָּדִין אֶת חֲבֵרָךְ עַד שֶׁתַּגִּיעַ לִמְקוֹמוֹ\hdot
וְאַל תֹּאמַר דָּבָר שֶׁאִי אֶפְשָׁר לִשְׁמוֹעַ שֶׁסּוֹפוֹ לְהִשָּׁמַע\hdot
וְאַל תֹּאמַר לִכְשֶׁאֶפְנֶה אֶשְׁנֶה\hdot
שֶׁמֶא לֹא תִפָּנֶה׃}

\halacha{הוּא הָיָה אוֹמֵר אֵין בּוּר יְרֵא חֵטְא\hdot
וְלֹא עַם הָאָרֶץ חָסִיד\hdot
וְלֹא הַבַּיְשָׁן לָמֵד\hdot
וְלֹא הַקַּפְדָּן מְלַמֵּד\hdot
וְלֹא כָל הַמַּרְבֶּה בִּסְחוֹרָה מַחְכִּים\hdot
וּבִמְקוֹם שֶׁאֵין אֲנָשִׁים\hdot
הִשְׁתַּדֵּל לִהְיוֹת אִישׁ׃}

\halacha{אַף הוּא רָאָה גֻּלְגֹּלֶת אֶחָת\hdot
שֶׁצָּפָה עַל פְּנֵי הַמַּיִם\hdot
אָמָר לָהּ (עַל) דְּאַטְפַת אַטְפוּךְ\hdot
וְסוֹף מְטִיפַיִךְ יְטוּפוּן׃}

\halacha{הוּא הָיָה אוֹמֵר\hdot
מַרְבֶּה בָשָׂר מַרְבֶּה רִמָּה\hdot
מַרְבֶּה נְכָסִים מַרְבֶּה דְאָגָה\hdot
מַרְבֶּה נָשִׁים מַרְבֶּה כְשָׁפִים\hdot
מַרְבֶּה שְׁפָחוֹת מַרְבֶּה זִמָּה\hdot
מַרְבֶּה עֲבָדִים מַרְבֶּה גָזֵל\hdot
מַרְבֶּה תוֹרָה מַרְבֶּה חַיִּים\hdot
מַרְבֶּה יְשִׁיבָה מַרְבֶּה חָכְמָה\hdot
מַרְבֶּה עֵצָה מַרְבֶּה תְבוּנָה\hdot
מַרְבֶּה צְדָקָה מַרְבֶּה שָׁלוֹם\hdot
קָנָה שֵׁם טוֹב\hdot
קָנָה לְעַצְמוֹ\hdot
קָנָה לוֹ דִּבְרֵי תוֹרָה\hdot
קָנָה לוֹ חַיֵּי הָעוֹלָם הַבָּא׃}

\halacha{רַבָּן יוֹחָנָן בֶּן זַכָּאי קִבֵּל מֵהִלֵּל וּמִשַּׁמָּאי\hdot
הוּא הָיָה אוֹמֵר אִם לָמַדְתָּ תּוֹרָה הַרְבֶּה\hdot
אַל תַּחֲזִיק טוֹבָה לְעַצְמָךְ\hdot
כִּי לְכַךְ נוֹצַרְתָּ\hdot
חֲמִשָּׁה תַלְמִידִים הָיוּ לְרַבָּן יוֹחָנָן בֶּן זַכָּאי וְאֵלּוּ הֵן\hdot
רִבִּי אֱלִיעֶזֶר בֶּן הוֹרְקָנוֹס\hdot
וְרִבִּי יְהוֹשֻׁעַ בֶּן חֲנַנְיָה\hdot
וְרִבִּי יוֹסֵי הַכֹּהֵן\hdot
וְרִבִּי שִׁמְעוֹן בֶּן נְתַנְאֵל\hdot
וְרִבִּי אֶלְעָזָר בֶּן עֲרָךְ\hdot
הוּא הָיָה מוֹנֶה שִׁבְחָן\hdot
רִבִּי אֱלִיעֶזֶר (בֶּן הוֹרְקָנוֹס) בּוֹר סִיד\hdot
שֶׁאֵינוֹ מְאַבֵּד טִפָּה\hdot
רִבִּי יְהוֹשֻׁעַ בֶּן חֲנַנְיָה אַשְׁרֵי יוֹלַדְתּוֹ\hdot
רִבִּי יוֹסֵי (הַכֹּהֵן) חָסִיד\hdot
רִבִּי שִׁמְעוֹן בֶּן נְתַנְאֵל יְרֵא חֵטְא\hdot
וְרִבִּי אֶלְעָזָר בֶּן עֲרָךְ כְּמַעְיָן הַמִּתְגַּבֵּר\hdot
הוּא הָיָה אוֹמֵר אִם יִהְיוּ כָּל חַכְמֵי יִשְׂרָאֵל בְּכַף מֹאזְנַיִם\hdot
וֶאֱלִיעֶזֶר בֶּן הוֹרְקָנוֹס בְּכַף שְׁנִיָּה\hdot
מַכְרִיעַ הוּא אֶת כֻּלָּם\hdot
אַבָּא שָׁאוּל אוֹמֵר מִשְּׁמוֹ\hdot
אִם יִהְיוּ כָּל חַכְמֵי יִשְׂרָאֵל בְּכַף מֹאזְנַיִם\hdot
וְרִבִּי אֱלִיעֶזֶר בֶּן הוֹרְקָנוֹס אַף עִמָּהֶם\hdot
וְרִבִּי אֶלְעָזָר בֶּן עֲרָךְ בְּכַף שְׁנִיָּה מַכְרִיעַ הוּא אֶת כֻּלָּם׃}

\halacha{אָמַר לָהֶם צְאוּ וּרְאוּ\hdot
אֵיזוֹהִי דֶּרֶךְ יְשָׁרָה שֶׁיִּדָּבֵק בָּהּ הָאָדָם\hdot
רִבִּי אֱלִיעֶזֶר אוֹמֵר עַיִן טוֹבָה\hdot
רִבִּי יְהוֹשֻׁעַ אוֹמֵר חָבֵר טוֹב\hdot
רִבִּי יוֹסֵי אוֹמֵר שָׁכֵן טוֹב\hdot
רִבִּי שִׁמְעוֹן אוֹמֵר הָרוֹאֶה אֶת הַנּוֹלָד\hdot
רִבִּי אֶלְעָזָר אוֹמֵר לֵב טוֹב\hdot
אָמַר לָהֶם רוֹאֶה אֲנִי אֶת דִּבְרֵי רִבִּי אֶלְעָזָר בֶּן עֲרָךְ מִדִּבְרֵיכֶם\hdot
שֶׁבִּכְלַל דְּבָרָיו דִּבְרֵיכֶם\hdot
אָמַר לָהֶם צְאוּ וּרְאוּ אֵיזוֹהִי דֶּרֶךְ רָעָה שֶׁיִּתְרַחֵק מִמֶּנָּה הָאָדָם\hdot
רִבִּי אֱלִיעֶזֶר אוֹמֵר עַיִן רָעָה\hdot
רִבִּי יְהוֹשֻׁעַ אוֹמֵר חָבֵר רָע\hdot
רִבִּי יוֹסֵי אוֹמֵר שָׁכֵן רָע\hdot
רִבִּי שִׁמְעוֹן אוֹמֵר הַלֹּוֶה וְאֵינוֹ מְשַׁלֵּם\hdot
אֶחָד הַלֹּוֶה מִן הָאָדָם כְּלֹוֶה מִן הַמָּקוֹם\hdot
שֶׁנֶּאֱמַר לֹוֶה רָשָׁע וְלֹא יְשַׁלֵּם וְצַדִּיק חוֹנֵן וְנוֹתֵן\hdot
רִבִּי אֶלְעָזָר אוֹמֵר לֵב רָע\hdot
אָמַר לָהֶם רוֹאֶה אֲנִי אֶת דִּבְרֵי רִבִּי אֶלְעָזָר בֶּן עֲרָךְ מִדִּבְרֵיכֶם\hdot
שֶׁבִּכְלַל דְּבָרָיו דִּבְרֵיכֶם׃}

\halacha{הֵם אָֽמְרוּ שְׁלֹשָׁה דְבָרִים\hdot
רִבִּי אֱלִיעֶזֶר אוֹמֵר יְהִי כְבוֹד חֲבֵירָךְ חָבִיב עָלֶיךָ כְּשֶׁלָּךְ\hdot
וְאַל תְּהִי נוֹחַ לִכְעוֹס\hdot
וְשׁוֹב יוֹם אֶחָד לִפְנֵי מִיתָתָךְ\hdot
וַהֲוֵי מִתְחַמֵּם כְּנֶגֶד אוּרָן שֶׁל חֲכָמִים\hdot
וַהֲוֵי זָהִיר בְּגַחֲלָתָן שֶׁלֹּא תִכָּוֶה\hdot
שֶׁנְּשִׁיכָתָן נְשִׁיכַת שׁוּעָל\hdot
וַעֲקִיצָתָן עֲקִיצַת עַקְרָב\hdot
וּלְחִישָׁתָן לְחִישַׁת שָׂרָף\hdot
וְאַף כָּל דִּבְרֵיהֶם כְּגַחֲלֵי אֵשׁ׃}

\halacha{רִבִּי יְהוֹשֻׁעַ אוֹמֵר עַיִן הָרַע וְיֵצֶר הָרַע וְשִׂנְאַת הַבִּרְיוֹת\hdot
מוֹצִיאִין אֶת הָאָדָם מִן הָעוֹלָם׃}

\halacha{רִבִּי יוֹסֵי אוֹמֵר יְהִי מָמוֹן חֲבֵרָךְ\hdot
חָבִיב עָלֶיךָ כְּשֶׁלָּךְ\hdot
וְהַתְקֵן עַצְמָךְ לִלְמוֹד תּוֹרָה\hdot
שֶׁאֵינָהּ יְרוּשָׁה לָךְ\hdot
וְכָל מַעֲשֶׂיךָ יִהְיוּ לְשֵׁם שָׁמַיִם׃}

\halacha{רִבִּי שִׁמְעוֹן אוֹמֵר הֱוֵי זָהִיר בְּקִרְיַת שְׁמַע וּבִתְפִלָּה\hdot
וּכְשֶׁאַתָּה מִתְפַּלֵּל אַל תַּעֲשֶׂה תְפִלָּֽתְךָ קֶבַע\hdot
אֶלָּא רַחֲמִים וְתַחֲנוּנִים לִפְנֵי הַמָּקוֹם בָּרוּךְ הוּא שֶׁנֶאֱמֶר כִּי אַתָּה אֵל חַנּוּן וְרַחוּם אֶרֶךְ אַפַּיִם וְרַב חֶסֶד וְנִחָם עַל הָרָעָה\hdot
וְאַל תְּהִי רָשָׁע בִּפְנֵי עַצְמָךְ׃}

\halacha{רִבִּי אֶלְעָזָר אוֹמֵר הֱוֵי שָׁקוּד לִלְמוֹד תּוֹרָה\hdot
(וְדַע מַה שֶּׁתָּשִׁיב לַאֲפִיקוֹרוֹס) וְדַע לִפְנֵי מִי אַתָּה עָמֵל\hdot
וְנֶאֱמַן הוּא בַּעַל מְלַאכְתֶּךָ (שֶׁיְּשַׁלֵּם לָךְ שְׂכַר פְּעוּלָתָךְ)׃}

\halacha{רִבִּי טַרְפוֹן אוֹמֵר הַיּוֹם קָצֵר\hdot
וְהַמְּלָאכָה מְרֻבָּה\hdot
וְהַפּוֹעֲלִים עֲצֵלִים\hdot
וְהַשָּׂכָר הַרְבֶּה\hdot
וּבַעַל הַבַּיִת דּוֹחֵק׃}

\halacha{הוּא הָיָה אוֹמֵר\hdot
לֹא עָלֶיךָ הַמְּלָאכָה לִגְמוֹר\hdot
וְלֹא אַתָּה בֶן חוֹרִין לִבָּטֵל (מִמֶּנָּה\hdot)
אִם לָמַדְתָּ תוֹרָה הַרְבֶּה\hdot
נוֹתְנִים לָךְ שָׂכָר הַרְבֶּה\hdot
וְנֶאֱמָן הוּא בַּעַל מְלַאכְתֶּךָ שֶׁיְּשַׁלֵּם לָךְ שְׂכַר פְּעוּלָתָךְ\hdot
וְדַע מַתַּן שְׂכָרָן שֶׁל צַדִּיקִים לֶעָתִיד לָבֹא׃}

\perek{עֲקַבְיָא}{בֶן מַהֲלַלְאֵל אוֹמֵר\hdot
הִסְתַּכֵּל בִּשְׁלֹשָׁה דְבָרִים וְאֵין אַתָּה בָא לִידֵי עֲבֵירָה\hdot
דַּע מֵאַיִן בָּאתָ\hdot
וּלְאָן אַתָּה הוֹלֵךְ\hdot
וְלִפְנֵי מִי אַתָּה עָתִיד לִתֵּן דִּין וְחֶשְׁבּוֹן\hdot
מֵאַיִן בָּאתָ מִטִּפָּה סְרוּחָה\hdot
וּלְאָן אַתָּה הוֹלֵךְ לִמְקוֹם עָפָר רִמָּה וְתוֹלֵעָה\hdot
וְלִפְנֵי מִי אַתָּה עָתִיד לִתֵּן דִּין וְחֶשְׁבּוֹן\hdot
לִפְנֵי מֶלֶךְ מַלְכֵי הַמְּלָכִים הַקָּדוֹשׁ בָּרוּךְ הוּא׃}

\halacha{רִבִּי חֲנִינָא סְגַן הַכֹּהֲנִים אוֹמֵר הֱוֵי מִתְפַּלֵּל בִּשְׁלוֹמָהּ שֶׁל מַלְכוּת\hdot
שֶׁאִלְמָלֵא מוֹרָאָהּ אִישׁ אֶת רֵעֵהוּ חַיִּים בָּלָעוּ\hdot
רִבִּי חֲנִינָא בֶן תְּרַדְיוֹן אוֹמֵר\hdot
שְׁנַיִם שֶׁיּוֹשְׁבִין וְאֵין בֵּינֵיהֶם דִּבְרֵי תוֹרָה\hdot
הֲרֵי זֶה מוֹשַׁב לֵצִים\hdot
שֶׁנֶּאֱמַר וּבְמוֹשַׁב לֵצִים לֹא יָשָׁב\hdot
אֲבָל שְׁנַיִם שֶׁיּוֹשְׁבִין וְיֵשׁ בֵּינֵיהֶם דִּבְרֵי תוֹרָה\hdot
(כְּאִילוּ) שְׁכִינָה שְׁרוּיָה בֵינֵיהֶם\hdot
שֶׁנֶּאֱמַר אָז נִדְבְּרוּ יִרְאֵי יְיָ אִישׁ אֶל רֵעֵהוּ וַיַּקְשֵׁב יְיָ וַיִּשְׁמַע וַיִּכָּתֵב סֵפֶר זִכָּרוֹן לְפָנָיו לְיִרְאֵי יְיָ וּלְחוֹשְׁבֵי שְׁמוֹ\hdot
אֵין לִי אֶלָּא שְׁנַיִם\hdot
וּמְנַיִן שֶׁאֲפִילוּ אֶחָד שֶׁיּוֹשֵׁב וְעוֹסֵק בַּתּוֹרָה\hdot
שֶׁהַקָּדוֹשׁ בָּרוּךְ הוּא קוֹבֵעַ לוֹ שָׂכָר\hdot
שֶׁנֶּאֱמַר יֵשֵׁב בָּדָד וְיִדּוֹם כִּי נָטַל עָלָיו׃}

\halacha{רִבִּי שִׁמְעוֹן אוֹמֵר שְׁלֹשָׁה שֶׁאָֽכְלוּ עַל שֻׁלְחָן אֶחָד\hdot
וְלֹא אָֽמְרוּ עָלָיו דִּבְרֵי תוֹרָה\hdot
כְּאִלּוּ אָֽכְלוּ מִזִּבְחֵי מֵתִים\hdot
שֶׁנֶּאֱמַר כִּי כָל שֻׁלְחָנוֹת מָֽלְאוּ קִיא צוֹאָה\hdot
בְּלִי מָקוֹם\hdot
אֲבָל שְׁלֹשָׁה שֶׁאָֽכְלוּ עַל שֻׁלְחָן אֶחָד\hdot
וְאָֽמְרוּ עָלָיו דִּבְרֵי תוֹרָה\hdot
כְּאִלּוּ אָֽכְלוּ מִשֻּׁלְחָנוֹ שֶׁל מָקוֹם בָּרוּךְ הוּא\hdot
שֶׁנֶּאֱמַר וַיְדַבֵּר אֵלַי זֶה הַשֻּׁלְחָן אֲשֶׁר לִפְנֵי יְיָ׃}

\halacha{רִבִּי חֲנִינָא בֶן חֲכִינָאי אוֹמֵר\hdot
הַנֵּעוֹר בַּלַּיְלָה\hdot
וְהַמְּהַלֵּךְ בַּדֶּרֶךְ יְחִידִי\hdot
וְהַמְּפַנֶּה לִבּוֹ לְבַטָּלָה\hdot
הֲרֵי זֶה מִתְחַיֵּב בְּנַפְשׁוֹ׃}

\halacha{רִבִּי נְחוּנְיָא בֶן הַקָּנָה אוֹמֵר\hdot
כָּל הַמְּקַבֵּל עָלָיו עוֹל תּוֹרָה מַעֲבִירִין מִמֶּנּוּ עוֹל מַלְכוּת וְעוֹל דֶּרֶךְ אֶרֶץ\hdot
(שֶׁנֶּאֱמַר חָרוּת עַל הַלֻּחוֹת אַל תִּקְרֵי חָרוּת אֶלָּא חֵירוּת\hdot)
וְכָל הַפּוֹרֵק מִמֶּנּוּ עוֹל תּוֹרָה\hdot
נוֹתְנִין עָלָיו עוֹל מַלְכוּת וְעוֹל דֶּרֶךְ אֶרֶץ׃}

\halacha{רִבִּי חֲלַפְתָּא אִישׁ כְּפַר חֲנַנְיָה אוֹמֵר\hdot
עֲשָׂרָה שֶׁיּוֹשְׁבִין וְעוֹסְקִין בַּתּוֹרָה שְׁכִינָה שְׁרוּיָה בֵינֵיהֶם\hdot
שֶׁנֶּאֱמַר אֱלֹהִים נִצָּב בַּעֲדַת אֵל\hdot
וּמְנַיִן אֲפִילוּ חֲמִשָּׁה\hdot
שֶׁנֶּאֱמַר וַאֲגֻדָּתוֹ עַל אֶרֶץ יְסָדָהּ\hdot
וּמְנַיִן אֲפִילוּ שְׁלֹשָׁה שֶׁנֶּאֱמַר בְּקֶרֶב אֱלֹהִים יִשְׁפּוֹט\hdot
וּמְנַיִן אֲפִילוּ שְׁנַיִם שֶׁנֶּאֱמַר אָז נִדְבְּרוּ יִרְאֵי יְיָ אִישׁ אֶל רֵעֵהוּ וַיַּקְשֵׁב יְיָ וַיִּשְׁמַע וְגוֹמֵר\hdot
וּמְנַיִן שֶׁאֲפִילוּ אֶחָד\hdot
שֶׁנֶּאֱמַר בְּכָל הַמָקוֹם אֲשֶׁר אַזְכִּיר אֶת שְׁמִי אָבֹא אֵלֶיךָ וּבֵרַכְתִּיךָ׃}

\halacha{רִבִּי אֱלִיעֶזֶר בֶּן יְהוּדָה אִישׁ בַּרְתּוֹתָא אוֹמֵר\hdot
תֵּן לוֹ מִשֶּׁלּוֹ שֶׁאַתָּה וְשֶׁלָּךְ שֶׁלּוֹ\hdot
וְכֵן בְּדָוִד הוּא אוֹמֵר\hdot
כִּי מִמְּךָ הַכֹּל\hdot
וּמִיָּדְךָ נָתַנּוּ לָךְ\hdot
רִבִּי שִׁמְעוֹן אוֹמֵר הַמְּהַלֵּךְ בַּדֶּרֶךְ וְשׁוֹנֶה\hdot
וּמַפְסִיק מִמִּשְׁנָתוֹ וְאוֹמֵר מַה נָּאֶה אִילָן זֶה וּמַה נָּאֶה נִיר זֶה מַעֲלֶה עָלָיו הַכָּתוּב כְּאִלּוּ מִתְחַיֵּב בְּנַפְשׁוֹ׃}

\halacha{רִבִּי דוֹסְתָּאי בַּר יַנָּאי מִשּׁוּם רִבִּי מֵאִיר אוֹמֵר כָּל הַשּׁוֹכֵחַ דָּבָר אֶחָד מִמִּשְׁנָתוֹ מַעֲלֶה עָלָיו הַכָּתוּב כְּאִלּוּ מִתְחַיֵּב בְּנַפְשׁוֹ\hdot
שֶׁנֶּאֱמַר רַק הִשָּׁמֵר לְךָ וּשְׁמוֹר נַפְשְׁךָ מְאוֹד\hdot
פֶּן תִּשְׁכַּח אֶת הַדְּבָרִים אֲשֶׁר רָאוּ עֵינֶיךָ\hdot
יָכוֹל אֲפִילוּ תָּֽקְפָה עָלָיו מִשְׁנָתוֹ\hdot
תַּלְמוּד לוֹמַר\hdot
וּפֶן יָסוּרוּ מִלְּבָֽבְךָ כֹּל יְמֵי חַיֶּיךָ\hdot
הָא אֵינוֹ מִתְחַיֵּב בְּנַפְשׁוֹ\hdot
עַד שֶׁיֵּשֵׁב וִיסִירֵם מִלִּבּוֹ׃}

\halacha{רִבִּי חֲנִינָא בֶן דּוֹסָא אוֹמֵר\hdot
כָּל שֶׁיִּרְאַת חֶטאוֹ קוֹדֶמֶת לְחָכְמָתוֹ\hdot
חָכְמָתוֹ מִתְקַיֶּמֶת\hdot
וְכָל שֶׁחָכְמָתוֹ קוֹדֶמֶת לְיִראַת חֶטאוֹ\hdot
אֵין חָכְמָתוֹ מִתְקַיֶּמֶת\hdot
הוּא הָיָה אוֹמֵר כָּל שֶׁמַּעֲשָׂיו מְרֻבִּין מֵחָכְמָתוֹ\hdot
חָכְמָתוֹ מִתְקַיֶּמֶת\hdot
וְכָל שֶׁחָכְמָתוֹ מְרֻבָּה מִמַּעֲשָׂיו\hdot
אֵין חָכְמָתוֹ מִתְקַיֶּמֶת׃}

\halacha{הוּא הָיָה אוֹמֵר כָּל שֶׁרוּחַ הַבִּרְיוֹת נוֹחָה הֵימֶנּוּ\hdot
רוּחַ הַמָּקוֹם נוֹחָה הֵימֶנּוּ\hdot
וְכָל שֶׁאֵין רוּחַ הַבִּרְיוֹת נוֹחָה הֵימֶנּוּ\hdot
אֶין רוּחַ הַמָּקוֹם נוֹחָה הֵימֶנּוּ\hdot
רִבִּי דוֹסָא בֶן הַרְכִּינָס אוֹמֵר\hdot
שֵׁינָה שֶׁל שַׁחֲרִית\hdot
וְיַיִן שֶׁל צָהֳרַיִם\hdot
וְשִׂיחַת יְלָדִים\hdot
וִישִׁיבַת בָּתֵּי כְנֵסִיּוֹת שֶׁל עַמֵּי הָאָרֶץ\hdot
מוֹצִיאִין אֶת הָאָדָם מִן הָעוֹלָם׃}

\halacha{רִבִּי אֶלְעָזָר הַמּוֹדָעִי אוֹמֵר\hdot
הַמְּחַלֵּל אֶת הַקֳּדָשִׁים\hdot
וְהַמְּבַזֶּה אֶת הַמּוֹעֲדוֹת\hdot
וְהַמַּלְבִּין פְּנֵי חֲבֵרוֹ בָּרַבִּים\hdot
וְהַמֵּפֵר בְּרִיתוֹ שֶׁל אַבְרָהָם אָבִינוּ עָלָיו הַשָּׁלוֹם\hdot
וְהַמְּגַלֶּה פָנִים בַּתּוֹרָה שֶׁלֹּא כַהֲלָכָה\hdot
אַף עַל פִּי שֶׁיֵּשׁ בְּיָדוֹ (תּוֹרָה) וּמַעֲשִׂים טוֹבִים\hdot
אֵין לוֹ חֵלֶק לְעוֹלָם הַבָּא׃}

\halacha{רִבִּי יִשְׁמָעֵאל אוֹמֵר\hdot
הֱוֵי קַל לְרֹאשׁ וְנוֹחַ לְתִשְׁחֹרֶת\hdot
וֶהֱוֵי מְקַבֵּל אֶת כָּל הָאָדָם בְּשִׂמְחָה׃}

\halacha{רִבִּי עֲקִיבָא אוֹמֵר\hdot
שְׂחוֹק וְקַלּוּת רֹאשׁ מַרְגִּילִין אֶת הָאָדָם לָעֶרְוָה\hdot
מַסֹּרֶת סְיַג לַתּוֹרָה\hdot
מַעַשְׂרוֹת סְיַג לָעֹשֶׁר\hdot
נְדָרִים סְיַג לַפְּרִישׁוּת\hdot
סְיַג לַחָכְמָה שְׁתִיקָה׃}

\halacha{הוּא הָיָה אוֹמֵר חָבִיב אָדָם שֶׁנִּבְרָא בְצֶלֶם\hdot
חִבָּה יְתֵירָה נוֹדַעַת לוֹ שֶׁנִּבְרָא בְצֶלֶם\hdot
שֶׁנֶּאֱמַר כִּי בְצֶלֶם אֱלֹהִים עָשָׂה אֶת הָאָדָם\hdot
חֲבִיבִין יִשְׂרָאֵל שֶׁנִּקְרְאוּ בָנִים לַמָּקוֹם\hdot
חִבָּה יְתֵירָה נוֹדַעַת לָהֶם\hdot
שֶׁנִּקְרְאוּ בָנִים לַמָּקוֹם שֶׁנֶּאֱמַר בָּנִים אַתֶּם לַיְיָ אֱלֹהֵיכֶם\hdot
חֲבִיבִין יִשְׂרָאֵל שֶׁנִּתַּן לָהֶם כְּלִי חֶמְדָּה\hdot
חִבָּה יְתֵירָה נוֹדַעַת לָהֶם שֶׁנִּתַּן לָהֶם כְּלִי חֶמְדָּה\hdot
שֶׁבּוֹ נִבְרָא הָעוֹלָם\hdot
שֶׁנֶּאֱמַר כִּי לֶקַח טוֹב נָתַתִּי לָכֶם תּוֹרָתִי אַל תַּעֲזוֹבוּ׃}

\halacha{הַכֹּל צָפוּי\hdot
וְהָֽרְשׁות נְתוּנָה\hdot
וּבַטּוֹב הָעוֹלָם נִדּוֹן\hdot
וְהַכֹּל לְפִי רוֹב הַמַּעֲשֶׂה׃}

\halacha{הוּא הָיָה אוֹמֵר\hdot
הַכֹּל נָתוּן בְּעֵרָבוֹן\hdot
וּמְצוּדָה פְרוּסָה עַל כָּל הַחַיִּים\hdot
הֶחָנוּת פְּתוּחָה\hdot
וְהַחַנְוָנִי מַקִּיף\hdot
וְהַפִּנְקֵס פָּתוּחַ\hdot
וְהַיָּד כּוֹתֶבֶת\hdot
וְכָל הָרוֹצֶה לִלְווֹת יָבֹא וְיִלְוֶה\hdot
וְהַגַּבָּאִים מַחֲזִירִין תָּדִיר\hdot
(בְּכָל יוֹם\hdot)
וְנִפְרָעִין מִן הָאָדָם מִדַּעְתּוֹ וְשֶׁלֹּא מִדַּעְתּוֹ\hdot
וְיֵשׁ לָהֶם עַל מָה שֶׁיִּסְמוֹכוּ\hdot
וְהַדִּין דִּין אֱמֶת\hdot
וְהַכֹּל מְתֻקָּן לַסְּעוּדָה׃}

\halacha{רִבִּי אֶלְעָזָר בֶּן עֲזַרְיָה אוֹמֵר\hdot
אִם אֵין תּוֹרָה אֵין דֶּרֶךְ אֶרֶץ\hdot
אִם אֵין דֶּרֶךְ אֶרֶץ אֵין תּוֹרָה\hdot
אִם אֵין חָכְמָה אֵין יִרְאָה\hdot
אִם אֵין יִרְאָה אֵין חָכְמָה\hdot
אִם אֵין בִּינָה אֵין דַּעַת\hdot
אִם אֵין דַּעַת אֵין בִּינָה\hdot
אִם אֵין קֶמַח אֵין תּוֹרָה\hdot
אִם אֵין תּוֹרָה אֵין קֶמַח\hdot
הוּא הָיָה אוֹמֵר כָּל שֶׁחָכְמָתוֹ מְרֻבָּה מִמַּעֲשָׂיו לְמָה הוּא דוֹמֶה\hdot
לְאִילָן שֶׁעֲנָפָיו מְרֻבִּין וְשָׁרָשָׁיו מוּעֲטִין\hdot
וְהָרוּחַ בָּאָה וְעוֹקְרַתּוֹ וְהוֹפַכְתּוֹ עַל פָּנָיו\hdot
(שֶׁנֶּאֱמַר וְהָיָה כְּעַרְעָר בָּעֲרָבָה\hdot
וְלֹא יִרְאֶה כִּי יָבֹא טוֹב\hdot
וְשָׁכַן חֲרֵרִים בַּמִּדְבָּר אֶרֶץ מְלֵחָה וְלֹא תֵשֵׁב\hdot)
אֲבָל כָּל שֶׁמַּעֲשָׂיו מְרֻבִּין מֵחָכְמָתוֹ לְמָה הוּא דוֹמֶה לְאִילָן שֶׁעֲנָפָיו מוּעֲטִין וְשָׁרָשָׁיו מְרֻבִּין\hdot
שֶׁאֲפִילוּ כָל הָרוּחוֹת שֶׁבָּעוֹלָם בָּאוֹת וְנוֹשְׁבוֹת בּוֹ אֵין מְזִיזִוֹת אוֹתוֹ מִמְּקוֹמוֹ\hdot
שֶׁנֶּאֱמַר וְהָיָה כְּעֵץ שָׁתוּל עַל מַיִם וְעַל יוּבַל יְשַׁלַּח שָׁרָשָׁיו\hdot
וְלֹא יִרְאֶה כִּי יָבֹא חוֹם\hdot
וְהָיָה עֲלֵהוּ רַעֲנָן\hdot
וּבִשְׁנַת בַּצּוֹרֶת לֹא יִדְאָג\hdot
וְלֹא יָמִישׁ מֵעֲשׂוֹת פֶּרִי׃}

\halacha{רִבִּי אֶלְעָזָר (בֶּן) חִסְמָא אוֹמֵר קִנִּין וּפִתְחֵי נִדָּה\hdot
הֵן הֵן גּוּפֵי הֲלָכוֹת\hdot
תְּקוּפוֹת וְגֵמַטְרְיָאוֹת פַּרְפְּרָאוֹת לַחָכְמָה׃}

\perek{בֶּן}{זוֹמָא אוֹמֵר אֵיזֶהוּ חָכָם\hdot
הַלּוֹמֵד מִכָּל אָדָם\hdot
שֶׁנֶּאֱמַר מִכָּל מְלַמְּדַי הִשְׂכַּלְתִּי (כִּי עֵדְוֺתֶיךָ שִׂיחָה לִי\hdot)
אֵיזֶהוּ גִבּוֹר\hdot
הַכּוֹבֵשׁ אֶת יִצְרוֹ\hdot
שֶׁנֶּאֱמַר טוֹב אֶרֶךְ אַפַּיִם מִגִּבּוֹר\hdot
וּמוֹשֵׁל בְּרוּחוֹ מִלּוֹכֵד עִיר\hdot
אֵיזֶהוּ עָשִׁיר\hdot
הַשָׂמֵחַ בְּחֶלְקוֹ\hdot
שֶׁנֶּאֱמַר יְגִיעַ כַּפֶּיךָ כִּי תֹאכֵל\hdot
אַשְׁרֶיךָ וְטוֹב לָךְ\hdot
אַשְׁרֶיךָ בָּעוֹלָם הַזֶּה\hdot
וְטוֹב לָךְ לְעוֹלָם הַבָּא\hdot
אֵיזֶהוּ מְכֻבָּד\hdot
הַמְּכַבֵּד אֶת הַבִּרְיוֹת\hdot
שֶׁנֶּאֱמַר כִּי מְכַבְּדַי אֲכַבֵּד וּבוֹזַי יֵקָֽלּוּ׃}

\halacha{בֶּן עֲזָאי אוֹמֵר\hdot
הֱוֵי רָץ לְמִצְוָה קַלָּה (כְּבַחֲמוּרָה\hdot)
וּבוֹרֵחַ מִן הָעֲבֵירָה\hdot
שֶׁמִּצְוָה גּוֹרֶרֶת מִצְוָה\hdot
וַעֲבֵירָה גּוֹרֶרֶת עֲבֵירָה\hdot
שֶׁשְּׂכַר מִצְוָה מִצְוָה\hdot
וּשְׂכַר עֲבֵירָה עֲבֵירָה׃}

\halacha{הוּא הָיָה אוֹמֵר אַל תְּהִי בַז לְכָל אָדָם\hdot
וְאַל תְּהִי מַפְלִיג לְכָל דָּבָר\hdot
שֶׁאֵין לָךְ אָדָם שֶׁאֵין לוֹ שָׁעָה\hdot
וְאֵין לָךְ דָּבָר שֶׁאֵין לוֹ מָקוֹם׃}

\halacha{רִבִּי לְוִיטַס אִישׁ יַבְנֶה אוֹמֵר\hdot
מְאֹד מְאֹד הֱוֵי שְׁפַל רוּחַ (בִּפְנֵי כָל אָדָם\hdot)
שֶׁתִּקְוַת אֱנוֹשׁ רִמָּה\hdot
רִבִּי יוֹחָנָן בֶּן בְּרוֹקָא אוֹמֵר\hdot
(כָּל) הַמְּחַלֵּל שֵׁם שָׁמַיִם בַּסֵּתֶר\hdot
נִפְרָעִין מִמֶּנּוּ בַּגָּלוּי\hdot
אֶחָד שׁוֹגֵג ואֵחָד מֵזִיד בְּחִלּוּל הַשֵּׁם׃}

\halacha{רִבִּי יִשְׁמָעֵאל (בְּנוֹ) אוֹמֵר הַלּוֹמֵד עַל מְנַת לְלַמֵּד\hdot
מַסְפִּיקִין בְּיָדוֹ לִלְמוֹד וּלְלַמֵּד\hdot
וְהַלּוֹמֵד עַל מְנַת לַעֲשׂוֹת\hdot
מַסְפִּיקִין בְּיָדוֹ לִלְמוֹד וּלְלַמֵּד (לִשְׁמוֹר) וְלַעֲשׂוֹת\hdot
רִבִּי צָדוֹק אוֹמֵר אַל תַּעֲשֵׂם עֲטָרָה לְהִתְגַּדֵּל בָּהֶם\hdot
וְלֹא קַרְדוֹם לַחְפּוֹר בָּהֶם\hdot
וְכַךְ הָיָה הִלֵּל אוֹמֵר\hdot
וּדְאִשְׁתַּמֵּשׁ בְּתָגָא חָלַף\hdot
(הָא לָמַדְתָּ\hdot)
כָּל הַנֶּהֱנֶה מִדִּבְרֵי תוֹרָה נוֹטֵל חַיָּיו מִן הָעוֹלָם׃}

\halacha{רִבִּי יוֹסֵי אוֹמֵר כָּל הַמְּכַבֵּד אֶת הַתּוֹרָה\hdot
גּוּפוֹ מְכֻבָּד עַל הָבִּרְיוֹת\hdot
וְכָל הַמְּחַלֵּל אֶת הַתּוֹרָה\hdot
גּוּפוֹ מְחֻלָּל עַל הַבִּרְיוֹת׃}

\halacha{רִבִּי יִשְׁמָעֵאל בְּנוֹ שֶׁל רִבִּי יוֹסֵי אוֹמֵר הַחוֹשֵׂךְ עַצְמוֹ מִן הַדִּין\hdot
פּוֹרֵק מִמֶּנּוּ אֵיבָה וְגָזֵל וּשְׁבוּעַת שָֽׁוְא\hdot
וְהַגָּס לִבּוֹ בְּהוֹרָאָה\hdot
שׁוֹטֶה רָשָׁע וְגַס רוּחַ׃}

\halacha{הוּא הָיָה אוֹמֵר\hdot
אַל תְּהִי דָן יְחִידִי\hdot
שֶׁאֵין דָּן יְחִידִי אֶלָּא אֶחָד\hdot
וְאַל תֹּאמַר קַבְּלוּ דַעְתִּי\hdot
שֶׁהֵן רַשָּׁאִין וְלֹא אַתָּה׃}

\halacha{רִבִּי יוֹנָתָן אוֹמֵר\hdot
כָּל הַמְּקַיֵּם אֶת הַתּוֹרָה מֵעֹנִי\hdot
סוֹפוֹ לְקַיְּמָהּ מֵעֹשֶׁר\hdot
וְכָל הַמְּבַטֵּל אֶת הַתּוֹרָה מֵעֹשֶׁר\hdot
סוֹפוֹ לְבַטְּלָהּ מֵעֹנִי׃}

\halacha{רִבִּי מֵאִיר אוֹמֵר הֲוֵי מְמַעֵט בְּעֵסֶק\hdot
וַעֲסוֹק בַּתּוֹרָה\hdot
וֶהֱוֵי שְׁפַל רוּחַ בִּפְנֵי כָל אָדָם\hdot
אִם בִּטַּלְתָ מִן הַתּוֹרָה יֵשׁ לָךְ בְּטֵלִים הַרְבֶּה כְּנֶגְדָּךְ\hdot
וְאִם עָמַלְתָּ בַתּוֹרָה יֵשׁ (לוֹ) שָׂכָר הַרְבֶּה לִתֵּן לָךְ׃}

\halacha{רִבִּי אֱלִיעֶזֶר (בֶּן יַעֲקֹב) אוֹמֵר\hdot
הָעוֹשֶׂה מִצְוָה אֶחָת\hdot
קוֹנֶה לוֹ פְּרַקְלִיט אֶחָד\hdot
וְהָעוֹבֵר עֲבֵירָה אֶחָת קוֹנֶה לוֹ קַטֵּיגוֹר אֶחָד\hdot
תְּשׁוּבָה וּמַעֲשִׂים טוֹבִים כִּתְרִיס בִּפְנֵי הַפּוּרְעָנוּת\hdot
רִבִּי יוֹחָנָן הַסַּנְדְּלָר אוֹמֵר כָּל כְּנֵסִיָּה שֶׁהִיא לְשֵׁם שָׁמַיִם סוֹפָהּ לְהִתְקַיֵּם\hdot
וּשֶׁאֵינָהּ לְשֵׁם שָׁמַיִם אֵין סוֹפָהּ לְהִתְקַיֵּם׃}

\halacha{רִבִּי אֶלְעָזָר בֶּן שָׁמוּעַ אוֹמֵר\hdot
יְהִי כְבוֹד תַּלְמִידָךְ חָבִיב עָלַיִךְ כְּשֶׁלָּךְ\hdot
וּכְבוֹד חֲבֵרָךְ כְּמוֹרָא רַבָּךְ\hdot
וּמוֹרָא רַבָּךְ כְּמוֹרָא שָׁמַיִם׃}

\halacha{רִבִּי יְהוּדָה אוֹמֵר הֱוֵי זָהִיר בַּתַּלְמוּד\hdot
שֶׁשִּׁגְגַת הַתַּלְמוּד עוֹלֶה זָדוֹן\hdot
רִבִּי שִׁמְעוֹן אוֹמֵר שְׁלֹשָׁה כְתָרִים הֵם\hdot
כֶּתֶר תּוֹרָה\hdot
וְכֶתֶר כְּהוּנָה\hdot
וְכֶתֶר מַלְכוּת\hdot
וְכֶתֶר שֵׁם טוֹב עוֹלֶה עַל גַּבֵּיהֶן׃}

\halacha{רִבִּי נְהוֹרָאי אוֹמֵר\hdot
הֱוֵי גוֹלֶה לִמְקוֹם תּוֹרָה\hdot
וְאַל תֹּאמַר שֶׁהִיא תָבוֹא אַחֲרֶיךָ שֶׁחֲבֵרֶךָ יְקַיְּמוּהָ בְּיָדֶךָ\hdot
וְאֶל בִּינָֽתְךָ אַל תִּשָּׁעֵן׃}

\halacha{רִבִּי יַנָּאי אוֹמֵר\hdot
אֵין בְּיָדֵינוּ לֹא מִשַּׁלְוַת הָֽרְשָׁעִים\hdot
וְאָף לֹא מִיִּסּוּרֵי הַצַּדִּיקִים\hdot
רִבִּי מַתְיָא בֶן חָרָשׁ אוֹמֵר\hdot
הֱוֵי מַקְדִּים בִּשְׁלוֹם כָּל אָדָם\hdot
וֶהֱוֵי זָנָב לָאֲרָיוֹת\hdot
וְאַל תְּהִי רֹאשׁ לַשּׁוּעָלִים׃}

\halacha{רִבִּי יַעֲקֹב אוֹמֵר הָעוֹלָם הַזֶּה דּוֹמֶה לִפְרוֹזְדוֹר בִּפְנֵי הָעוֹלָם הַבָּא\hdot
הַתְקֵן עַצְמָךְ בִּפְרוֹזְדוֹר\hdot
כְּדֵי שֶׁתִּכָּנֵס לִטְרַקְלִין׃}

\halacha{הוּא הָיָה אוֹמֵר\hdot
יָפָה שָׁעָה אַחַת בִּתְשׁוּבָה וּמַעֲשִׂים טוֹבִים בָּעוֹלָם הַזֶּה\hdot
מִכּל חַיֵּי הָעוֹלָם הַבָּא\hdot
וְיָפָה שָׁעָה אַחַת שֶׁל קוֹרַת רוּחַ בָּעוֹלָם הַבָּא\hdot
מִכָּל חַיֵּי הָעוֹלָם הַזֶּה׃}

\halacha{רִבִּי שִׁמְעוֹן בֶּן אֶלְעָזָר אוֹמֵר\hdot
אַל תְּרַצֶּה אֶת חֲבֵרָךְ בְּשַׁעַת כַּעְסוֹ\hdot
וְאַל תְּנַחֲמֶנּוּ בְּשָׁעָה שֶׁמֵּתוֹ מֻטַּל לְפָנָיו\hdot
וְאַל תִּשְׁאַל לוֹ בְּשַׁעַת נִדְרוֹ\hdot
וְאַל תִּשְׁתַּדֵּל לִראוֹתוֹ בְּשַׁעַת קַלְקָלָתוֹ׃}

\halacha{שׁמוּאֵל הַקָּטָן אוֹמֵר\hdot
בִּנְפוֹל אוֹיִבְךָ אַל תִּשְׂמַח\hdot
וּבִכָּֽשְׁלוֹ אַל יָגֵל לִבֶּךָ\hdot
פֶּן יִרְאֶה יְיָ וְרַע בְּעֵינָיו וְהֵשִׁיב מֵעָלָיו אַפּוֹ׃}

\halacha{אֱלִישָׁע בֶּן אֲבוּיָה אוֹמֵר הַלּוֹמֵד (תּוֹרָה) יֶלֶד לְמָה הוּא דוֹמֶה\hdot
לִדְיוֹ כְתוּבָה עַל נְיַר חָדָשׁ\hdot
וְהַלּוֹמֵד תּוֹרָה זָקֵן לְמָה הוּא דוֹמֶה\hdot
לִדְיוֹ כְתוּבָה עַל נְיַר מָחוּק\hdot
רִבִּי יוֹסֵי בַּר יְהוּדָה אִישׁ כְּפַר הַבַּבְלִי אוֹמֵר\hdot
הַלּוֹמֵד מִן הַקְּטַנִּים לְמָה הוּא דוֹמֶה\hdot
לְאוֹכֵל עֲנָבִים קֵהוֹת\hdot
וְשׁוֹתֶה יַיִן מִגִּתּוֹ\hdot
וְהַלּוֹמֵד מִן הַזְּקֵנִים\hdot
לְמָה הוּא דוֹמֶה\hdot
לְאוֹכֵל עֲנָבִים בְּשׁוּלוֹת\hdot
וְשׁוֹתֶה יַיִן יָשָׁן\hdot
רִבִּי אוֹמֵר אַל תִּסְתַּכֵּל בְּקַנְקָן\hdot
אֶלָּא בְּמָה שְׁיֵּשׁ בּוֹ\hdot
יֵשׁ קַנְקָן חָדָשׁ מָלֵא יָשָׁן\hdot
וְיָשָׁן שֶׁאֲפִילוּ חָדָשׁ אֵין בּוֹ׃}

\halacha{רִבִּי אֶלְעָזָר הַקָּפָר אוֹמֵר\hdot
הַקִּנְאָה\hdot
וְהַתַּאֲוָה\hdot
וְהַכָּבוֹד\hdot
מוֹצִיאִין אֶת הָאָדָם מִן הָעוֹלָם׃}

\halacha{הוּא הָיָה אוֹמֵר הַיִּלּוֹדִים לָמוּת\hdot
וְהַמֵּתִים לְהַחֲיוֹת\hdot
וְהַחַיִּים לִדּוֹן\hdot
לִידַע לְהוֹדִיעַ וּלְהִוָּדַע\hdot
שֶׁהוּא אֵל\hdot
הוּא הַיּוֹצֵר\hdot
הוּא הַבּוֹרֵא\hdot
הוּא הַמֵּבִין\hdot
הוּא הַדַּיָּן\hdot
הוּא הָעֵד\hdot
הוּא הַבַּעַל דִּין\hdot
וְהוּא עָתִיד לָדוּן\hdot
בָּרוּךְ הוּא שֶׁאֵין לְפָנָיו עַוְלָה\hdot
וְלֹא שִׁכְחָה\hdot
וְלֹא מַשּׂוֹא פָנִים\hdot
וְלֹא מִקַּח שֹׁחַד\hdot
שֶׁהַכֹּל שֶׁלּוֹ\hdot
וְדַע שֶׁהַכֹּל לְפִי הַחֶשְׁבּוֹן\hdot
וְאַל יַבְטִיחֲךָ יִצְרָךְ\hdot
שֶׁהַשְּׂאוֹל בִּית מָנוֹס לָךְ\hdot
שֶׁעַל כָּרְחָךְ אַתָּה נוֹצָר\hdot
(וְעַל כָּרְחָךְ אַתָּה נוֹלָד\hdot)
וְעַל כָּרְחָךְ אַתָּה חַי\hdot
וְעַל כָּרְחָךְ אַתָּה מֵת\hdot
וְעַל כָּרְחָךְ אַתָּה עָתִיד לִתֵּן דִּין וְחֶשְׁבּוֹן\hdot
לִפְנֵי מֶלֶךְ מַלְכֵי הַמְּלָכִים הַקָּדוֹשׁ בָּרוּךְ הוּא׃}

\perek{בַּעֲשָׂרָה}{מַאֲמָרוֹת נִבְרָא הָעוֹלָם\hdot
וּמַה תַּלְמוּד לוֹמַר וַהֲלֹא בְּמַאֲמָר אֶחָד (הָיָה) יָכוֹל לְהִבָּֽרְאוֹת\hdot
אֶלָּא לְהִפָּרַע מִן הָֽרְשָׁעִים\hdot
שֶׁמְּאַבְּדִין אֶת הָעוֹלָם\hdot
שֶׁנִּבְרָא בַּעֲשָׂרָה מַאֲמָרוֹת\hdot
וְלִתֵּן שָׂכָר טוֹב לַצַּדִּיקִים שֶׁמְּקַיְּמִין אֶת הָעוֹלָם שֶׁנִּבְרָא בַּעֲשָׂרָה מַאֲמָרוֹת׃}

\halacha{עֲשָׂרָה דוֹרוֹת מֵאָדָם וְעַד נֹחַ\hdot
לְהוֹדִיעַ כַּמָּה אֶרֶךְ אַפַּיִם לְפָנָיו\hdot
שֶׁכָּל הַדּוֹרוֹת הָיוּ מַכְעִיסִין (לְפָנָיו) וּבָאִין\hdot
עַד שֶׁהֵבִיא עֲלֵיהֶם אֶת מֵי הַמַּבּוּל\hdot
עֲשָׂרָה דוֹרוֹת מִנֹּחַ וְעַד אַבְרָהָם\hdot
לְהוֹדִיעַ כַּמָּה אֶרֶךְ אַפַּיִם לְפָנָיו\hdot
שֶׁכָּל הַדּוֹרוֹת הָיוּ מַכְעִיסִין (לְפָנָיו) וּבָאִין עַד שֶׁבָּא אַבְרָהָם אָבִינוּ וְקִבֵּל (עָלָיו) שְׂכַר כֻּלָּם׃}

\halacha{עֲשָׂרָה נִסְיוֹנוֹת נִתְנַסָּה אַבְרָהָם אָבִינוּ (עָלָיו הַשָּׁלוֹם) וְעָמַד בְּכֻלָּם\hdot
לְהוֹדִיעַ כַּמָּה חִיבָּתוֹ שֶׁל אַבְרָהָם אָבִינוּ (עָלָיו הַשָּׁלוֹם)׃}

\halacha{עֲשָׂרָה נִסִּים נַעֲשׂוּ לַאֲבוֹתֵינוּ בְמִצְרַיִם\hdot
וַעֲשָׂרָה עַל הַיָּם\hdot
(עֶשֶׂר מַכּוֹת הֵבִיא הַקָּדוֹשׁ בָּרוּךְ הוּא עַל הַמִּצְרִיִּים בְּמִצְרַיִם\hdot
וְעֶשֶׂר עַל הַיָּם)\hdot
עֲשָׂרָה נִסְיוֹנוֹת נִסּוּ אֲבוֹתֵינוּ אֶת הָמָּקוֹם (בָּרוּךְ הוּא) בַּמִּדְבָּר\hdot
שֶׁנֶּאֱמַר וַיְנַסּו אוֹתִי זֶה עֶשֶׂר פְּעָמִים וְלֹא שָֽׁמְעוּ בְּקוֹלִי׃}

\halacha{עֲשָׂרָה נִסִּים נַעֲשׂוּ לַאֲבוֹתֵינוּ בְּבֵית הַמִּקְדָּשׁ\hdot
לֹא הִפִּילָה אִשָּׁה מֵרֵיחַ בְּשַׂר הַקֹּדֶשׁ\hdot
וְלֹא הִסְרִיחַ בְּשַׂר הַקֹּדֶשׁ מֵעוֹלָם\hdot
וְלֹא נִרְאָה זְבוּב בְּבֵית הַמִּטְבְּחַיִם\hdot
וְלֹא אִירַע קֶרִי לַכֹּהֵן גָּדוֹל בְּיוֹם הַכִּפּוּרִים\hdot
(וְלֹא כִבּוּ הַגְּשָׁמִים אֵשׁ שֶׁל עֲצֵי הַמַּעֲרָכָה\hdot
וְלֹא נָֽצְחָה הָרוּחַ אֶת עַמּוּד הֶעָשָׁן)\hdot
וְלֹא נִמְצָא פִסּוּל בָּעֹמֶר\hdot
וּבִשְׁתֵּי הַלֶּחֶם\hdot
וּבְלֶחֶם הַפָּנִים\hdot
עוֹמְדִים צְפוּפִים וּמִשְׁתַּחֲוִים רְוָחִים\hdot
וְלֹא הִזִּיק נָחָשׁ וְעַקְרָב בִּירוּשָׁלַיִם מֵעוֹלָם\hdot
וְלֹא אָמַר אָדָם לַחֲבֵרוֹ צַר לִי הַמָּקוֹם שֶׁאָלִין בִּירוּשָׁלַיִם׃}

\halacha{עֲשָׂרָה דְבָרִים נִבְרְאוּ בְעֶרֶב שַׁבָּת בֵּין הַשְּׁמָשׁוֹת\hdot
וְאֵלּוּ הֵן\hdot
פִּי הָאָרֶץ\hdot
וּפִי הַבְּאֵר\hdot
וּפִי הָאָתוֹן\hdot
וְהַקֶּשֶׁת\hdot
וְהַמָּן\hdot
וְהַמַּטֶּה\hdot
וְהַשָּׁמִיר\hdot
וְהַכְּתָב\hdot
וְהַמִּכְתָב\hdot
וְהַלּוּחוֹת\hdot
וְיֵשׁ אוֹמְרִים אַף הַמַּזִּיקִין\hdot
וּקְבוּרָתוֹ שֶׁל מֹשֶׁה\hdot
וְאֵילוֹ שֶׁל אַבְרָהָם אָבִינוּ\hdot
וְיֵשׁ אוֹמְרִים אַף הַצְּבַת בִּצְבַת עֲשׂוּיָה׃}

\halacha{שִׁבְעָה דְבָרִים בַּגֹּלֶם וְשִׁבְעָה בֶחָכָם\hdot
חָכָם אֵינוֹ מְדַבֵּר בִּפְנֵי מִי שֶׁהוּא גָדוֹל מִמֶּנּוּ בְחָכְמָה (וּבְמִנְיָן)\hdot
וְאֵינוֹ נִכְנָס לְתוֹךְ דִּבְרֵי חֲבֵירוֹ\hdot
וְאֵינוֹ נִבְהָל לְהָשִׁיב\hdot
שׁוֹאֵל כָּעִנְיָן וּמֵשִׁיב כַּהֲלָכָה\hdot
וְאוֹמֵר עַל רִאשׁוֹן רִאשׁוֹן\hdot
וְעַל אַחֲרוֹן אַחֲרוֹן\hdot
וְעַל מַה שֶּׁלֹּא שָׁמַע אוֹמֵר לֹא שָׁמַעְתִּי\hdot
וּמוֹדֶה עַל הָאֱמֶת\hdot
וְחִלּוּפֵיהֶן בַּגֹּלֶם׃}

\halacha{שִׁבְעָה מִינֵי פוּרְעָנִיּוֹת בָּאִין לָעוֹלָם עַל שִׁבְעָה גוּפֵי עֲבֵירוֹת\hdot
מִקְצָתָן מְעַשְּׂרִין וּמִקְצָתָן שֶׁאֵינָן מְעַשְּׂרִין\hdot
רָעָב שֶׁל בַּצֹּרֶת בָּאָה\hdot
מִקְצָתָן רְעֵבִים\hdot
וּמִקְצָתָן שְׂבֵעִין\hdot
גָּֽמְרוּ שֶׁלֹּא לְעַשֵּׂר\hdot
רָעָב שֶׁל מְהוּמָה וְשֶׁל בַּצֹּרֶת בָּאָה\hdot
וְשֶׁלֹּא לִטּוֹל אֶת הַחַלָּה\hdot
רָעָב שֶׁל כְּלָיָה בָּאָה\hdot
דֶּבֶר בָּא לָעוֹלָם עַל מִיתוֹת הָאֲמוּרוֹת בַּתּוֹרָה שֶׁלֹּא נִמְסְרוּ לְבֵית דִּין\hdot
וְעַל פֵּירוֹת שְׁבִיעִית\hdot
חֶרֶב בָּא לָעוֹלָם עַל עִנּוּי הַדִּין\hdot
וְעַל עִוּוּת הַדִּין\hdot
וְעַל הַמּוֹרִים בַּתּוֹרָה שֶׁלֹּא כַהֲלָכָה׃}

\halacha{חַיָּה רָעָה בָּאָה לָעוֹלָם עַל שְׁבוּעַת שָֽׁוְא\hdot
וְעַל חִלּוּל הַשֵּׁם\hdot
גָּלוּת בָּא לָעוֹלָם עַל עוֹבְדֵי עֲבוֹדַת אֱלִילִים\hdot
וְעַל גִּלּוּי עֲרָיוֹת\hdot
וְעָל שְׁפִיכוּת דָּמִים\hdot
וְעַל שְׁמִטַּת הָאָרֶץ\hdot
בְּאַרְבָּעָה פְרָקִים הַדֶּבֶר מִתְרַבֶּה\hdot
בָּֽרְבִיעִית\hdot
וּבַשְּׁבִיעִית\hdot
וּבְמוֹצָאֵי שְׁבִיעִית\hdot
וּבְמוֹצָאֵי הֶחָג שֶׁבְּכָל שָׁנָה וְשָׁנָה\hdot
בָּֽרְבִיעִית מִפְּנֵי מַעְשַׂר עָנִי שֶׁבַּשְּׁלִישִׁית\hdot
בַּשְּׁבִיעִית מִפְּנֵי מַעְשַׂר עָנִי שֶׁבַּשִּׁשִּׁית\hdot
וּבְמוֹצָאֵי שְׁבִיעִית מִפְּנֵי פֵּירוֹת שְׁבִיעִית\hdot
וּבְמוֹצָאֵי הֶחָג שֶׁבְּכָל שָׁנָה וְשָׁנָה\hdot
מִפְּנֵי גָזֵל וּמַתָּנוֹת עֲנִיִּים׃}

\halacha{אַרְבַּע מִדּוֹת בָּאָדָם\hdot
הָאוֹמֵר שֶׁלִּי שֶׁלִּי וְשֶׁלָּךְ שֶׁלָּךְ\hdot
זוֹ מִדָּה בֵינוֹנִית\hdot
וְיֵשׁ אוֹמְרִים זוֹ מִדַּת סְדוֹם\hdot
שֶׁלִּי שֶׁלָּךְ וְשֶׁלָּךְ שֶׁלִּי עַם הָאָרֶץ\hdot
שֶׁלִּי שֶׁלָּךְ וְשֶׁלָךְ שֶׁלָּךְ חָסִיד\hdot
שֶׁלִּי שֶׁלִּי וְשֶׁלָּךְ שֶׁלִּי רָשָׁע׃}

\halacha{אַרְבַּע מִדּוֹת בַּדֵּעוֹת\hdot
נוֹחַ לִכְעוֹס וְנוֹחַ לְרַצּוֹת\hdot
יָצָא שְׂכָרוֹ בְּהֶפְסֵדוֹ\hdot
קָשֶׁה לִכְעוֹס וְקָשֶׁה לְרַצּוֹת\hdot
יָצָא הֶפְסֵדוֹ בִּשְׂכָרוֹ\hdot
קָשֶׁה לִכְעוֹס וְנוֹחַ לְרַצּוֹת חָסִיד\hdot
נוֹחַ לִכְעוֹס וְקָשֶׁה לְרַצּוֹת רָשָׁע׃}

\halacha{אַרְבַּע מִדּוֹת בְּתַלְמִידִים\hdot
מַהֵר לִשְׁמוֹעַ וּמַהֵר לְאַבֵּד\hdot
יָצָא שְׂכָרוֹ בְּהֶפְסֵדוֹ\hdot
קָשֶׁה לִשְׁמוֹעַ וְקָשֶׁה לְאַבֵּד\hdot
יָצָא הֶפְסֵדוֹ בִּשְׂכָרוֹ\hdot
מַהֵר לִשְׁמוֹעַ וְקָשֶׁה לְאַבֵּד חָכָם\hdot
קָשֶׁה לִשְׁמוֹעַ וּמַהֵר לְאַבֵּד זֶה חֵלֶק רָע׃}

\halacha{אַרְבַּע מִדּוֹת בְּנוֹתְנֵי צְדָקָה\hdot
הָרוצֶה שֶׁיִּתֵּן וְלֹא יִתְּנוּ אַחֵרִים עֵינוֹ רָעָה בְּשֶׁל אַחֵרִים\hdot
יִתְּנוּ אַחֵרִים וְהוּא לֹא יִתֵּן עֵינוֹ רָעָה בְּשֶׁלּוֹ\hdot
יִתֵּן וְיִתְּנוּ אַחֵרִים חָסִיד\hdot
לֹא יִתֵּן וְלֹא יִתְּנוּ אַחֵרִים רָשָׁע׃}

\halacha{אַרְבַּע מִדּוֹת בְּהוֹלְכֵי לְבֵית הַמֶּדְרָשׁ\hdot
הוֹלֵךְ וְאֵינוֹ עוֹשֶׂה\hdot
שְׂכַר הֲלִיכָה בְּיָדוֹ\hdot
עוֹשֶׂה וְאֵינוֹ הוֹלֵךְ\hdot
שְׂכַר מַעֲשֶׂה בְּיָדוֹ\hdot
הוֹלֵךְ וְעוֹשֶׂה חָסִיד\hdot
לֹא הוֹלֵךְ וְלֹא עוֹשֶׂה רָשָׁע׃}

\halacha{אַרְבַּע מִדּוֹת בְּיוֹשְׁבֵי לִפְנֵי חֲכָמִים\hdot
סְפוֹג\hdot
וּמַשְׁפֵּךְ\hdot
מִשַׁמֶּרֶת\hdot
וְנָפָה\hdot
סְפוֹג שֶׁהוּא סוֹפֵג אֶת הַכֹּל\hdot
מַשְׁפֵּךְ שֶׁמַּכְנִיס בְּזוֹ וּמוֹצִיא בְזוֹ\hdot
מְשַׁמֶּרֶת שֶׁמּוֹצִיאָה אֶת הַיַּיִן וְקוֹלֶטֶת אֶת הַשְּׁמָרִים\hdot
נָפָה שֶׁמּוֹצִיאָה אֶת הַקֶּמַח\hdot
וְקוֹלֶטֶת אֶת הַסֹּלֶת׃}

\halacha{כָּל אַהֲבָה שׁהִיא תְלוּיָה בְּדָבָר\hdot
בָּטֵל דָּבָר בְּטֵלָה אַהֲבָה\hdot
וְשֶׁאֵינָהּ תְּלוּיָה בְדָבָר\hdot
אֵינָהּ בְּטֵלָה לְעוֹלָם\hdot
אֵיזוֹ הִיא אַהֲבָה הַתְּלוּיָה בְדָבָר\hdot
זוֹ אַהֲבַת אַמְנוֹן וְתָמָר\hdot
וְשֶׁאֵינָהּ תְּלוּיָה בְדָבָר\hdot
זוֹ אַהֲבַת דָּוִד וִיהוֹנָתָן׃}

\halacha{כָּל מַחְלֹקֶת שֶׁהִיא לְשֵׁם שָׁמַיִם\hdot
סוֹפָהּ לְהִתְקַיֵּם\hdot
וְשֶׁאֵינָהּ לְשֵׁם שָׁמַיִם\hdot
אֵין סוֹפָהּ לְהִתְקַיֵּם\hdot
אֵיזוֹ הִיא מַחְלֹקֶת שֶׁהִיא לְשֵׁם שָׁמַיִם\hdot
זוֹ מַחְלֹקֶת הִלֵּל וְשַׁמָּאי\hdot
וְשֶׁאֵינָהּ לְשֵׁם שָׁמַיִם\hdot
זוֹ מַחְלֹקֶת קֹרַח וְכָל עֲדָתוֹ׃}

\halacha{כָּל הַמְּזַכֶּה אֶת הָרַבִּים\hdot
אֵין חֵטְא בָּא עַל יָדוֹ\hdot
וְכָל הַמַּחֲטִיא אֶת הָרַבִּים\hdot
אֵין מַסְפִּיקִין בְּיָדוֹ לַעֲשׂוֹת תְּשׁוּבָה\hdot
מֹשֶׁה זָכָה וְזִכָּה אֶת הָרַבִּים\hdot
זְכוּת הָרַבִּים תָּלוּי בּוֹ\hdot
שֶׁנֶּאֱמַר צִדְקַת יְיָ עָשָׂה\hdot
וּמִשְׁפָּטָיו עִם יִשְׂרָאֵל\hdot
יָרָבְעָם חָטָא\hdot
וְהֶחֱטִיא אֶת הָרַבִּים\hdot
חֵטְא הָרַבִּים תָּלוּי בּוֹ\hdot
שֶׁנֶּאֱמַר עַל חַטּאוֹת יָרָבְעָם בֶּן נָבָט אֲשֶׁר חָטָא וַאֲשֶׁר הֶחֱטִיא אֶת יִשְׂרָאֵל׃}

\halacha{כָּל מִי שֶׁיֵּשׁ בְּיָדוֹ שְׁלֹשָׁה דְבָרִים הַלָּלוּ מִתַּלְמִידָיו שֶׁל אַבְרָהָם אָבִינוּ\hdot
וּשְׁלֹשָׁה דְבָרִים אַחֵרִים מִתַּלְמִידָיו שֶׁל בִּלְעָם הָרָשָׁע\hdot
עַיִן טוֹבָה\hdot
וְרוּח נְמוּכָה\hdot
וְנֶפֶשׁ שְׁפֵלָה\hdot
מִתַּלְמִידָיו שֶׁל אַבְרָהָם אָבִינוּ\hdot
עַיִן רָעָה\hdot
וְרוּחַ גְּבוֹהָה\hdot
וְנֶפֶשׁ רְחָבָה\hdot
מִתַּלְמִידָיו שֶׁל בִּלְעָם הָרָשָׁע\hdot
מַה בֵּין תַּלְמִידָיו שֶׁל אַבְרָהָם אָבִינוּ לְתַלְמִידָיו שֶׁל בִּלְעָם הָרָשָׁע\hdot
תַּלְמִידָיו שֶׁל אַבְרָהָם אָבִינוּ אוֹכְלִין בָּעוֹלָם הַזֶּה וְנוֹחֲלִין לְעוֹלָם הַבָּא\hdot
שֶׁנֶּאֱמַר לְהַנְחִיל לְאוֹהֲבַי יֵשׁ וְאוֹצְרוֹתֵיהֶם אְמַלֵּא\hdot
אֲבָל תַּלְמִידָיו שֶׁל בִּלְעָם הָרָשָׁע יוֹרְשִׁים גֵּיהִנָּם וְיוֹרְדִין לִבְאֵר שַׁחַת\hdot
שֶׁנֶּאֱמַר וְאַתָּה אֱלֹהִים תּוֹרִידֵם לִבְאֵר שַׁחַת אַנְשֵׁי דָּמִים וּמִרְמָה לֹא יֶחֱצוּ יְמֵיהֶם וַאֲנִי אֶבְטַח בָּךְ׃}

\halacha{יְהוּדהָ בֶן תֵּימָא אוֹמֵר הֱוֵי עַז כַּנָמֵר\hdot
וְקַל כַּנֶּשֶׁר\hdot
וְרָץ כַּצְּבִי\hdot
וְגִבּוֹר כָּאֲרִי\hdot
לַעֲשׂוֹת רְצוֹן אָבִיךָ שֶׁבַּשָּׁמַים\hdot
הוּא הָיָה אוֹמֵר עַז פָּנִים לַגֵּיהִנָּם\hdot
וּבֹשֶׁת פָּנִים לְגַן עֵדֶן\hdot
יְהִי רָצוֹן מִלְּפָנֶיךָ יְיָ אֱלֹהֵינוּ שֶׁתִּבָּנֶה עִירָךְ בִּמְהֵרָה בְיָמֵינו וְתֵן חֶלְקֵנוּ בְּתוֹרָתָךְ׃}

\halacha{הוּא הָיָה אוֹמֵר בֶּן חָמֵשׁ שָׁנִים לַמִּקְרָא\hdot
בֶּן עֶשֶׂר שָׁנִים לַמִּשְׁנָה\hdot
בֶּן שְׁלֹשׁ עֶשְׂרֵה לַמִּצְוֺת\hdot
בֶּן חָמֵשׁ עֶשְׂרֶה לַתַּלְמוּד\hdot
בֶּן שְׁמוֹנֶה עֶשְׂרֵה לַחֻפָּה\hdot
בֶּן עֶשְׂרִים לִרְדּוֹף\hdot
בֶּן שְׁלֹשִׁים לַכֹּחַ\hdot
בֶּן אַרְבָּעִים לַבִּינָה\hdot
בֶּן חֲמִשִּׁים לָעֵצָה\hdot
בֶּן שִׁשִּׁים לַזִּקְנָה\hdot
בֶּן שִׁבְעִים לַשֵּׂיבָה\hdot
בֶּן שְׁמוֹנִים לַגְּבוּרָה\hdot
בֶּן תִּשְׁעִים לָשׁוּחַ\hdot
בֶּן מֵאָה כְּאִלּוּ מֵת וְעָבַר וּבָטֵל מִן הָעוֹלָם׃}

\halacha{בֶּן בַּג בַּג אוֹמֵר הֲפוֹךְ בָּהּ וַהֲפוֹךְ בָּהּ דְכֹלָא בָהּ\hdot
וּבָהּ תֶּחֱזֶי וְסִיב וּבְלֵה בָהּ\hdot
וּמִינָהּ לָא תָּזוּעַ שֶׁאֵין לָךְ מִדָּה טוֹבָה הֵימֶנָּה׃}

\halacha{בֶּן הֵא הֵא אוֹמֵר לְפוּם צַעְרָא אַגְרָא׃\selik}

\baraita[שָׁנוּ חֲכָמִים בִּלְשׁוֹן הַמִּשְׁנָה בָּרוּךְ שֶׁבָּחַר בָּהֶם וּבְמִשְׁנָתָם׃]
{רִבִּי}{מֵאִיר אוֹמֵר כָּל הָעוֹסֵק בַּתּוֹרָה לִשְׁמָהּ\hdot
זוֹכֶה לִדְבָרִים הַרְבֶּה\hdot
וְלֹא עוֹד אֶלָּא שֶׁכָּל הָעוֹלָם כְּדַי הוּא לוֹ\hdot
נִקְרָא רֵיעַ\hdot
אָהוּב\hdot
אוֹהֵב אֶת הַמָּקוֹם\hdot
אוֹהֵב אֶת הַבִּרְיוֹת\hdot
מְשַׂמֵּחַ אֶת הַמָּקוֹם\hdot
מְשַׂמֵּחַ אֶת הַבִּרְיוֹת\hdot
מְלַבְּשַׁתּוּ עֲנָוָה וְיִרְאָה\hdot
וּמְכַשְּׁרַתּוּ לִהְיוֹת צַדִּיק וְחָסִיד\hdot
וְיָשָׁר\hdot
וְנֶאֱמָן\hdot
וּמְרַחֲקַתּוּ מִן הַחֵטְּא\hdot
וּמְקָֽרְבַתּוּ לִידֵי זְכוּת\hdot
וְנֶהֱנִין מִמֶּנּוּ עֵצָה וְתֻשִּׁיָּה וּבִינָה וּגְבוּרָה\hdot
שֶׂנֶּאֱמַר לִי עֵצָה וְתֻשִׁיָּה אֲנִי בִינָה לִי גְבוּרָה׃
}

\halacha{וְנוֹתֶנֶת לוֹ מַלְכוּת וּמֶמְשָׁלָה וְחִקּוּר דִּין\hdot
וּמְגַלִּין לוֹ רָזֵי תוֹרָה\hdot
וְנַעֲשָׂה כְּמַעְיָן הַמִּתְגַּבֵּר\hdot
וּכְנָהָר שֶׁאֵינוֹ פוֹסֵק\hdot
וַהֲוֵי צָנוּעַ וְאֶרֶךְ רוּחַ\hdot
וּמוֹחֵל עַל עֶלְבּוֹנוֹ\hdot
וּמְגַדְּלַתּוּ וּמְרוֹמְמַתּוּ\hdot
עַל כָּל הַמַּעֲשִׂים (כֻּלָּם)\hdot
אָמַר רִבִּי יְהוֹשֻׁעַ בֶּן לֵוִי בְּכָל יוֹם וְיוֹם בַּת קוֹל יוֹצֵאת מֵהַר חוֹרֵב\hdot
(וּמַכְרֶזֶת) וְאוֹמֶרֶת\hdot
אוֹי לָהֶם לַבִּרְיוֹת מֵעֶלְבּוֹנָהּ שֶׁל תּוֹרָה\hdot
שֶׁכָּל מִי שֶׁאֵינוֹ עוֹסֵק בַּתּוֹרָה (תַּדִּיר) נִקְרָא נָזוּף\hdot
שֶׁנֶּאֱמַר נֶזֶם זָהָב בְּאַף חֲזִיר אִשָּׁה יָפָה וְסָרַת טַעַם\hdot
וְאוֹמֵר וְהַלּוּחוֹת מַעֲשֵׂה אֱלֹהִים הֵמָּה\hdot
וְהַמִּכְתָּב מִכְתַּב אֱלֹהִים הוּא חָרוּת עַל הַלּוּחוֹת\hdot
אַל תִּקְרֵי חָרוּת אֶלָּא חֵרוּת\hdot
שֶׁאֵין לָךְ בֶּן חוֹרִין (מִדִּינָהּ שֶׁל גֵּיהִנָּם) אֶלָּא מִי שְׁעוֹסֵק בְּתַלְמוּד תּוֹרָה\hdot
וְכָל מִי שֶׁעוֹסֵק בְּתַלְמוּד תּוֹרָה הֲרֵי זֶה מִתְעַלֶּה שֶׁנֶּאֱמַר וּמִמִּדְבַּר מַתָּנָה וּמִמַּתָּנָה נַחֲלִיאֵל וּמִנַּחֲלִיאֵל בָּמוֹת׃}

\halacha{הַלּוֹמֵד מֵחֲבֵירוֹ פֶּרֶק אֶחָד\hdot
אוֹ הֲלָכָה אֶחָת\hdot
אוֹ פָסוּק אֶחָד\hdot
אוֹ דִבּוּר אֶחָד\hdot
אוֹ אֲפִילוּ אוֹת אֶחָת צָרִיךְ לִנְהוֹג בּוֹ כָּבוֹד\hdot
שֶׁכֵּן מָצִינוּ בְּדָוִד מֶלֶךְ יִשְׂרָאֵל\hdot
שֶׁלֹּא לָמַד מֵאֲחִיתֹפֶל אֶלָּא שְׁנֵי דְבָרִים בִּלְבָד\hdot
וּקְרָאוֹ רַבּוֹ אֲלוּפוֹ וּמְיֻדָּעוֹ\hdot
שֶׁנֶּאֱמַר וְאַתָּה אֱנוֹשׁ כְּעֶרְכִּי אַלּוּפִי וּמְיֻדָּעִי\hdot
וַהֲלֹא דְבָרִים קַל וַחֹמֶר\hdot
וּמַה דָּוִד מֶלֶךְ יִשְׂרָאֵל שֶׁלֹּא לָמַד מֵאֲחִיתֹפֶל אֶלָּא שְׁנֵי דְבָרִים בִּלְבָד\hdot
קְרָאוֹ רַבּוֹ אֲלוּפוֹ וּמְיֻדָּעוֹ\hdot
הַלּוֹמֵד מֵחֲבֵירוֹ פֶּרֶק אֶחָד\hdot
אוֹ הֲלָכָה אֶחָת\hdot
אוֹ פָסוּק אֶחָד\hdot
(אוֹ דִבּוּר אֶחָד)
אוֹ אֲפִילוּ אוֹת אֶחָת\hdot
עַל אַחַת כַּמָּה וְכַמָּה שֶׁצָּרִיךְ לִנְהוֹג בּוֹ כָּבוֹד\hdot
וְאֵין כָּבוֹד אֶלָּא תּוֹרָה שֶׁנֶּאֱמַר כָּבוֹד חֲכָמִים יִנְחָלוּ וּתְמִימִים יִנְחֲלוּ טוֹב\hdot
וְאֵין טוֹב אֶלָּא תּוֹרָה שֶׁנֶּאֱמַר כִּי לֶקַח טוֹב נָתַתִּי לָכֶם תּוֹרָתִי אַל תַּעֲזוֹבוּ׃}

\halacha{כַּךְ הִיא דַּרְכָּהּ שֶׁל תּוֹרָה\hdot
פַּת בַּמֶּלַח תֹּאכַל\hdot
וּמַיִם בַּמְּשׂוּרָה תִּשְׁתֶּה\hdot
וְעַל הָאָרֶץ תִּישָׁן\hdot
וְחַיֵּי צַעַר תִּחְיֶה\hdot
וּבַתּוֹרָה אַתָּה עָמֵל\hdot
וְאִם אַתָּה עוֹשֶׂה כֵן אַשְׁרֶיךָ (וְטוֹב לָךְ\hdot
אַשְׁרֶיךָ) בָּעוֹלָם הַזֶּה\hdot
וְטוֹב לָךְ לְעוֹלָם הַבָּא\hdot
אַל תְּבַקֵּשׁ גְּדוּלָה לְעַצְמָךְ\hdot
וְאַל תַּחְמוֹד כָּבוֹד\hdot
יוֹתֵר מִלִּמּוּדָךְ עֲשֵׂה\hdot
וְאַל תִּתְאַוֶּה לְשֻׁלְחָנָם שֶׁל מְלָכִים\hdot
שֶׁשֻּׁלְחָנָךְ גָּדוֹל מִשֻּׁלְחָנָם\hdot
וְכִתְרָךְ גָּדוֹל מִכִּתְרָם\hdot
וְנֶאֱמָן הוּא בַּעַל מְלַאְכְתָךְ\hdot
שֶׁיְּשַׁלֵּם לָךְ שְׂכַר פְּעוּלָתָךְ׃}

\halacha{גְּדוֹלָה תּוֹרָה יוֹתֵר מִן הַכְּהוּנָה וּמִן הַמַּלְכוּת שֶׁהַמַּלְכוּת (הִיא) בִּשְׁלֹשִׁים מַעֲלוֹת\hdot
וְהַכְּהֻנָּה בְּעֶשְׂרִים וְאַרְבָּעָה\hdot
וְהָתּוֹרָה (נִקְנֵית) בְּאַרְבָּעִים וּשְׁמֹנָה דְבָרִים וְאֵלּוּ הֵן\hdot
בְּתַלְמוּד\hdot
בִּשְׁמִיעַת הָאֹזֶן\hdot
בַּעֲרִיכַת שְׁפָתַיִם\hdot
בְּבִינַת הַלֵּב\hdot
בְּשִׁכְלוּת הַלֵּב\hdot
בְּאֵימָה\hdot
בְּיִרְאָה\hdot
בַּעֲנָוָה\hdot
בְּשִׁמְחָה\hdot
בְּשִׁמּוּשׁ חַכָמִים\hdot
בְּדִקְדוּק חֲבֵרִים\hdot
וּבְפִלְפּוּל הַתַּלְמִידִים\hdot
בְּיִשּׁוּב\hdot
בְּמִקְרָא\hdot
בְּמִשְׁנָה\hdot
בְּמִיעוּט סְחוֹרָה\hdot
בְּמִיעוּט שֵׁינָה\hdot
בְּמִיעוּט שִׂיחָה\hdot
בְּמִיעוּט תַּעֲנוּג\hdot
בּמִיעוּט שְׂחוֹק\hdot
בְּמִיעוּט דֶּרֶךְ אֶרֶץ\hdot
בְּאֶרֶךְ אַפַּיִם\hdot
וּבְלֵב טוֹב\hdot
בֶּאֱמוּנַת חֲכָמִים\hdot
וּבְקַבָּלַּת הַיִּסּוּרִין׃}

\halacha{הַמַּכִּיר אֶת מְקוֹמוֹ\hdot
וְהַשָּׂמֵחַ בְּחֶלְקוֹ\hdot
וְהָעוֹשֶׂה סְיַג לִדְבָרָיו\hdot
וְאֵינוֹ מַחֲזִיק טוֹבָה לְעַצְמוֹ\hdot
אָהוּב\hdot
אוֹהֵב אֶת הַמָּקוֹם\hdot
אוֹהֵב אֶת הַבִּרְיוֹת\hdot
אוֹהֵב אֶת הַצְּדָקוֹת\hdot
אוֹהֵב אֶת הַתּוֹכָחוֹת\hdot
אוֹהֵב אֶת הַמֵּישָׁרִים\hdot
מִתְרַחֵק מִן הַכָּבוֹד\hdot
וְלֹא מֵגִיס לִבּוֹ בְּתַלְמוּדוֹ\hdot
וְאֵינוֹ שָׂמֵחַ בְּהוֹרָאָה\hdot
נוֹשֵׂא בְעוֹל עִם חֲבֵרוֹ\hdot
מַכְרִיעַ לְכַף זְכוּת\hdot
מַעֲמִידוֹ עַל הָאֱמֶת\hdot
מַעֲמִידוֹ עַל הַשָּׁלוֹם\hdot
מִתְיַשֵּׁב בְּתַלְמוּדוֹ\hdot
שׁוֹאֵל וּמֵשִׁיב\hdot
שׁוֹמֵעַ וּמוֹסִיף\hdot
הַלּוֹמֵד עַל מְנַת לְלַמֵּד\hdot
וְהַלּוֹמֵד עַל מְנַת לַעֲשׂוֹת\hdot
הַמַּחְכְּים אֶת רַבּוֹ\hdot
וְהַמְּכַוֵּין אֶת שְׁמוּעָתוֹ\hdot
וְהָאוֹמֵר דָּבָר בְּשֵׁם אוֹמְרוֹ\hdot
הָא לָמַדְתָּ שֶׁכָּל הָאוֹמֵר דָּבָר בְּשֵׁם אוֹמְרוֹ\hdot
מֵבִיא גְאוּלָה לָעוֹלָם שֶׁנֶּאֱמַר וַתֹּאמֶר אֶסְתֵּר לַמֶּלֶךְ בְּשֵׁם מָרְדְּכָי׃}

\halacha{גְּדוֹלהָ תוֹרָה שֶׁהִיא נוֹתֶנֶת חַיִּים לְעוֹשֶׂיהָ בָּעוֹלָם הַזֶּה וּבָעוֹלָם הַבָּא\hdot
שֶׁנֶּאֱמַר כִּי חַיִּים הֵם לְמוֹצָאֵיהֶם וְּלְכָל בְּשָׂרוֹ מַרְפֵּא\hdot
וְאוֹמֵר רִפְאוּת תְּהִי לְשָׁרֶּךָ וְשִׁקּוּי לְעַצְמוֹתֶיךָ\hdot
וְאוֹמֵר עֵץ חַיִּים הִיא לַמַּחֲזִיקִים בָּהּ וְתוֹמְכֶיהָ מְאֻשָּׁר\hdot
וְאוֹמֵר כִּי לִוְיַת חֵן הֵם לְרֹאשֶׁךָ\hdot
וַעֲנָקִים לְגַרְגְּרוֹתֶיךָ\hdot
וְאוֹמֵר תִּתֵּן לְרֹאשֶׁךָ לִוְיַת חֵן עֲטֶרֶת תִּפְאֶרֶת תְּמַגְּנֶךָ\hdot
וְאוֹמֵר אֹרֶךְ יָמִים בִּימִינָהּ בִּשְׂמֹאלָהּ עֹשֶׁר וְכָבוֹד\hdot
וְאוֹמֵר כִּי אֹרֶךְ יָמִים וּשְׁנוֹת חַיִּים וְשָׁלוֹם יוֹסִיפוּ לָךְ׃}
