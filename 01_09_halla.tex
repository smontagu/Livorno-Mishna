\tractatehead{מסכת חלה}{halla}

\perek[389]{חֲמִשָּׁה}{דְבָרִים}{חַיָּיבִין בַּחַלָּה\hdot
הַחִטִּים וְהַשְּׂעוֹרִים\hdot
וְהַכֻּסְּמִים\hdot
וְשִׁבּוֹלֶת שׁוּעָל\hdot
וְשִׁיפוֹן\hdot
הֲרֵי אֵלּוּ חַיָּיבִין בַּחַלָּה\hdot
וּמִצְטָֽרְפִין זֶה עִם זֶה וַאֲסוּרִין בֶּחָדָשׁ מִלִּפְנֵי הַפֶּסַח וּמִלִּקְצוֹר מִלִּפְנֵי הָעוֹמֶר\hdot
וְאִם הִשְׁרִישׁוּ קוֹדֶם לָעֹמֶר הָעֹמֶר מַתִּירָן\hdot
וְאִם לָאוּ\hdot
אֲסוּרִין עַד שֶׁיָּבֹא הָעֹמֶר הַבָּא׃}

\halacha[122]{הָאוֹכֵל מֵהֶם כַּזַּיִת מַצָּה בַּפֶּסַח\hdot
יָצָא יְדֵי חוֹבָתוֹ\hdot
כַּזַיִת חָמֵץ\hdot
חַיָּיב בְּהִכָּרֵת\hdot
נִתְעָרַב אֶחָד מֵהֶם בְּכָל הַמִּינִים\hdot
הֲרֵי זֶה עוֹבֵר בַּפֶּסַח\hdot
הַנּוֹדֵר מִן הַפַּת וּמִן הַתְּבוּאָה\hdot
אָסוּר בָּהֶם (אֲבָל הַנּוֹדֵר מִן הַדָּגָן אָסוּר בְּכָל הַמִּינִין חוּץ מִפֵּירוֹת הָאִילָן) דִּבְרֵי רִבִּי מֵאִיר\hdot
וַחֲכָמִים אוֹמְרִים הַנּוֹדֵר מִן הַדָּגָן אֵינוֹ אָסוּר אֶלָּא מֵהֶן\hdot
וְחַיָּיבִין בַּחַלָּה וּבַמַּעַשְׂרוֹת׃}

\halacha[1509]{אֵלּוּ חַיָּיבִין בַּחַלָּה וּפְטוּרִים מִן הַמַּעַשְׂרוֹת\hdot
הַלֶּקֶט וְהַשִּׁכְחָה\hdot
וְהַפֵּאָה וְהַהֶפְקֵר וּמַעֲשֵׂר רִאשׁוֹן שֶׁנִּטְלָה תְרוּמָתוֹ וּמַעַשֵׂר שֵׁנִי\hdot
וְהֶקְדֶּשׁ שֶׁנִּפְדּוּ\hdot
וּמוֹתַר הָעֹמֶר\hdot
וּתְבוּאָה שֶׁלֹּא הֵבִיאָה שְׁלִישׁ\hdot
רִבִּי אֱלִיעֶזֶר אוֹמֵר תְּבוּאָה שֶׁלֹּא הֵבִיאָה שְׁלִישׁ\hdot
פְּטוּרָה מִן הַחַלָּה׃}

\halacha[10000]{אֵלּוּ חַיָּיבִין בַּמַּעַשְׂרוֹת וּפְטוּרִין מִן הַחַלָּה\hdot
הָאוֹרֶז וְהַדּוֹחַן\hdot
וְהַפְּרָגִים וְהַשּׁוּמְשְׁמִין\hdot
וְהַקָּטְנִיּוֹת\hdot
וּפָחוֹת מֵחֲמֵשֶׁת רְבִיעִים בַּתְּבוּאָה\hdot
הַסּוּפְגָנִין\hdot
וְהַדֻּבְשָׁנִין וְהָאַסְקָרִיטִין\hdot
וְחַלַּת הַמַּשְׁרֵת וְהַמְּדֻמָע פּטוּרִין מִן הַחַלָּה׃}

\halacha[141]{עִסָּה שֶׁתְּחִלָּתָהּ סוּפְגָנִין וְסוֹפָהּ סוּפְגָנִין\hdot
פְּטוּרָה מִן הַחַלָּה\hdot
תְּחִלָּתָהּ עִסָּה וְסוֹפָהּ סוּפְגָנִין\hdot
תְּחִלָּתָהּ סוּפְגָנִין\hdot
 וְסוֹפָהּ עִסָּה\hdot
חַיֶּיבֶת בַּחַלָּה\hdot
וְכֵן הַקְּנֻבְקָאוֹת חַיָּיבוֹת׃}

\halacha[849]{הַמְּעִסָּה בֵּית שַׁמָּאי פּוֹטְרִין\hdot
וּבֵית הִלֵּל מְחַיְּיבִין\hdot
הַחֲלִיטָה בֵּית שַׁמָּאי מְחַיְּיבִין\hdot
וּבֵית הִלֵּל פּוֹטְרִים\hdot
חַלּוֹת תּוֹדָה וּרְקִיקֵי נָזִיר עֲשָׂאָן לְעַצְמוֹ פָּטוֹר\hdot
לִמְכּוֹר בַּשּׁוּק חַיָּיב׃}

\halacha{נַחְתּוֹם שֶׁעָשָׂה שְׂאוֹר לְחַלֵּק\hdot
חַיָּיב בַּחַלָּה\hdot
נָשִׁים שֶׁנָּֽתְנוּ לַנַּחְתּוֹם לַעֲשׂוֹת לָהֶם שְׂאוֹר\hdot
אִם אֵין בְּשֶׁל אַחַת מֵהֶן כְּשִׁעוּר\hdot
פְּטוּרָה מִן הַחַלָּה׃}

\halacha[435]{עִסַּת הַכְּלָבִים\hdot
בִּזְמָן שֶׁהָרוֹעִים אוֹכְלִין מִמֶּנָּה חַיֶּיבֶת בַּחַלָּה\hdot
וּמְעָֽרְבִין בָּהּ\hdot
וּמִשְׁתַּתְּפִין בָּהּ\hdot
וּמְבָֽרְכִין עָלֶיהָ\hdot
וּמְזַמּנִין עָלֶיהָ\hdot
וְנַעֲשֵׂית בְּיוֹם טוֹב וְיוֹצֵא בָהּ אָדָם יְדֵי חוֹבָתוֹ בַּפֶּסַח\hdot
אִם אֵין הָרוֹעִין אוֹכְלִין מִמֶּנָּה\hdot
אֵינָהּ חַיֶּיבֶת בַּחַלָּה\hdot
וְאֵין מְעָֽרְבִין עָלֶיהָ\hdot
וְאֵין מְזַמְּנִין עָלֶיהָ וְאֵינָהּ נַעֲשֵׂית בְּיוֹם טוֹב וְאֵין אָדָם יוֹצֵא בָהּ יְדֵי חוֹבָתוֹ בַפֶּסַח\hdot
בֵּין כַּךְ וּבֵין כַּךְ מְטַמְּאָה טוֹמְאַת אוֹכְלִין׃}

\halacha[190]{הַחַלָּה וְהַתְּרוּמָה חַיָּיבִין עָלֶיהָ מִיתָה וָחֹמֶשׁ\hdot
וַאֲסוּרִים לַזָּרִים\hdot
וְהֵם נִכְסֵי כֹהֵן\hdot
וְעוֹלִין בְּאֶחָד וּמֵאָה\hdot
וּטְעוּנִין רְחִיצַת יָדַיִם\hdot
וְהַעֲרֵב שֶׁמֶשׁ\hdot
וְאֵין נוֹטְלִין מִן הַטָּהוֹר עַל הַטָּמֵא\hdot
אֶלָּא מִן הַמֻּקָּף\hdot
וּמִן הַדָּבָר הַגָּמוּר\hdot
הָאוֹמֵר כָּל גָּרְנַי תְּרוּמָה\hdot
וְכָל עִסּוֹתַי חַלּהָ\hdot
לֹא אָמַר כְּלוּם\hdot
עַד שֶׁיְּשַיֵּר מִקְצַת׃}

\perek[178]{פֵּירוֹת}{חוּצָה}{לָאָרֶץ שֶׁנִּכְנְסוּ לָאָרֶץ\hdot
חַיָּיבִים בַּחַלָּה\hdot
יָֽצְאוּ מִכָּאן לְשָׁם\hdot
רִבִּי אֱלִיעֶזֶר מְחַיֵּיב\hdot
וְרִבִּי עֲקִיבָא פּוֹטֵר׃}

\halacha[2088]{עֲפַר חוּצָה לָאָרֶץ שֶבָּא בַּסְּפִינָה לָאָרֶץ\hdot
חַיֶּיבֶת בְּמַעַשְׂרוֹת וּבַשְּׁבִיעִית\hdot
אָמַר רִבִּי יְהוּדָה אֵימָתַי בִּזְמַן שֶׁהַסְּפִינָה גוֹשֶׁשֶׁת\hdot
עִסָּה שֶׁנִּלּוֹשָׁה בְּמֵי פֵירוֹת חַיֶּיבֶת בַּחַלָּה וְנֶאֱכֶלֶת בְּיָדַיִם מְסוּאָבוֹת׃}

\halacha[949]{הָאִשָּׁה יוֹשֶׁבֶת וְקוֹצָה חַלָּתָהּ עֲרוּמָה\hdot
מִפְּנֵי שֶׁהִיא יְכוֹלָה לַכַסּוֹת אֶת עַצְמָהּ אֲבָל לֹא הָאִישׁ\hdot
מִי שֶׁאֵינוֹ יָכוֹל לַעֲשׂוֹת עִסָּתוֹ בְטָהֳרָה יַעֲשֶׂנָּה קַבּיִן\hdot
וְאַל יַעֲשֶׂנָּה בְּטֻמְאָה\hdot
וְרִבִּי עֲקִיבָא אוֹמֵר יַעֲשֶׂנָּה בְּטֻמְאָה\hdot
וְאַל יַעֲשֶׂנּהָ קַבִּים\hdot
שֶׁכְּשֵׁם שֶׁהוּא קוֹרֵא לַטְּהוֹרָה\hdot
כַּךְ הוּא קוֹרֵא לַטְּמֵאָה\hdot
לְזוֹ קוֹרֵא חַלָּה בְשֵׁם\hdot
וּלְזוֹ קוֹרֵא חַלָּה בְשֵׁם\hdot
אֲבָל קַבַּיִים אֵין לָהֶם חֵלֶק בְּשֵׁם׃}

\halacha{הָעוֹשֶׂה עִסָּתוֹ קַבִּים\hdot
וְנָֽגְעוּ זֶה בַזֶּה\hdot
פְּטוּרִים מִן הַחַלָּה עַד שֶׁיָּשׁוּכוּ\hdot
רִבִּי אֱלִיעֶזֶר אוֹמֵר אַף הָרוֹדֶה וְנוֹתֵן לַסַּל\hdot
הַסַּל מְצָֽרְפָן לְחַלָּה׃}

\halacha[165]{הַמַּפְרִישׁ חַלָּתוֹ קֶמַח אֵינוֹ חַלָּה\hdot
וְגֶזֶל בְּיַד כֹּהֵן\hdot
הָעִסָּה עַצְמָהּ חַיֶּיבֶת בַּחַלָּה\hdot
וְהַקֶּמַח אִם יֵשׁ בּוֹ כַּשִּׁיעוּר\hdot
חַיֶּיבֶת בַּחַלָּה\hdot
וַאֲסוּרָה לַזָּרִים\hdot
דִּבְרֵי רִבִּי יְהוֹשֻׁעַ\hdot
אָֽמְרוּ לוֹ מַעֲשֶׂה וְקִפְּשָׁהּ זָקֵן זָר\hdot
אָמַר לָהֶם אַף הוּא קִלְקֵל לְעַצְמוֹ וְתִקֵּן לַאֲחֵרִים׃}

\halacha[1590]{חֲמִשָּׁה רְבִיעִים קֶמַח (וְעוֹד) חַיָּיבִים בַּחַלָּה\hdot
הֵם וּשְׂאוֹרָן וְסֻבָּן וּמֻרְסָנָן חֲמִשָּׁה רְבִיעִים חַיָּיבִים\hdot
נִטָּל מֻרְסָנָן מִתּוֹכָן\hdot
וְחָזַר לְתוֹכָן\hdot
הֲרֵי אֵלּוּ פְּטוּרִין׃}

\halacha[1715]{שִׁיעוּר הַחַַַַַַַלָּה\hdot
אֶחָד מֵעֶשְׂרִים וְאַרְבָּעָה\hdot
הָעוֹשֶׂה עִסָּה לְעַצְמוֹ\hdot
וְהָעוֹשֶׂה לְמִשְׁתֵּה בְנוֹ\hdot
אֶחָד מֵעֶשְׂרִים וְאַרְבָּעָה\hdot
נַחְתּוֹם שֶׁהוּא עוֹשֶׂה לִמְכּוֹר בַּשּׁוּק\hdot
וְכֵן הָאִשָּׁה שֶׁהִיא עוֹשָׂה לִמְכּוֹר בַּשּׁוּק\hdot
אֶחָד מֵאַרְבָּעִים וּשְׁמֹנָה\hdot
נִטְמֵאת עִסָּתָהּ שׁוֹגֶגֶת אוֹ אֲנוּסָה\hdot
אֶחָד מֵאַרְבָּעִים וּשְׁמוֹנָה\hdot
נִטְמֵאת מְזִידָה\hdot
אֶחָד מֵעֶשְׂרִים וְאַרְבָּעָה\hdot
כְּדֵי שֶׁלֹּא יְהֵא חוֹטֵא נִשְׂכָּר׃}

\halacha{רִבִּי אֱלִיעֶזֶר אוֹמֵר נִטֶּלֶת מִן הַטָּהוֹר עַל הַטָּמֵא\hdot
כֵּיצַד\hdot
עִסָּה טְהוֹרָה וְעִסָּה טְמֵאָה\hdot
נוֹטֵל כְּדֵי חַלָּה מֵעִסָּה שֶׁלֹּא הוּרָמָה חַלָּתָהּ\hdot
וְנוֹתֵן פָּחוֹת מִכַּבֵּיצָה בָּאֶמְצַע כְּדֵי שֶׁיִּטּוֹל מִן הַמֻּקָּף\hdot
וַחֲכָמִים אוֹסְרִין׃}

\perek[1838]{אוֹכְלִין}{עֲרָאי}{מִן הָעִסָּה עַד שֶׁתִּתְגַּלְגֵּל בַּחִטִּים\hdot
וְתִטַּמְטֵם בַּשְּׂעוֹרִים\hdot
גִּלְגְּלָהּ בַּחִטִּים\hdot
וְטִמְטְמָהּ בַּשְּׂעוֹרִים\hdot
הָאוֹכֵל מִמֶּנָּה חַיָּיב מִיתָה\hdot
כֵּיוַן שֶׁהִיא נוֹתֶנֶת אֶת הַמַּיִם\hdot
מַגְבֶּהֶת חַלָּתָהּ\hdot
וּבִלְבַד שֶׁלֹּא יְהֵא שָׁם חֲמִשָּׁה רְבִיעִים קֶמַח׃}

\halacha[1048]{נִדְמְעָה עִסָּתָהּ\hdot
עַד שֶׁלֹּא גִלְגְּלָהּ\hdot
פְּטוּרָה שֶׁהַמְּדֻמָּע פָּטוּר\hdot
וּמִשֶּׁגִּלְגְּלָהּ חַיֶּיבֶת\hdot
נוֹלַד לָהּ סָפֵק טוּמְאָה\hdot
עַד שֶׁלֹּא גִלְגְּלָהּ\hdot
תֵּעָשֶׂה בְּטוּמְאָה\hdot
וּמִשֶּׁגִּלְגְּלָהּ תֵּעָשֶׂה בְּטָהֳרָה׃}

\halacha[239]{הִקְדִּישָׁה עִסָּתָהּ עַד שֶׁלֹּא גִלְגְּלָהּ וּפְדָאָתָהּ\hdot
חַיֶּיבֶת\hdot
מִשֶּׁגִּלְגְּלָהּ וּפְדָאָתָהּ\hdot
חַיֶּיבֶת\hdot
הִקְדִּישָׁתָהּ עַד שֶׁלֹּא גִלְגְּלָהּ וְגִלְגְּלָהּ הַגִּזְבָּר וְאַחַר כַּךְ פְּדָאָתָהּ\hdot
פְּטוּרָה\hdot
שֶׁבְּשַׁעַת חוֹבָתָהּ הָֽיְתָה פְטוּרָה׃}

\halacha[271]{כַּיּוֹצֵא בוֹ\hdot
הַמַּקְדִּישׁ פֵּירוֹתָיו עַד שֶׁלֹּא בָאוּ לְעוֹנַת הַמַּעַשְׂרוֹת וּפְדָאָן חַיָּיבִין\hdot
וּמִשֶּׁבָּאוּ לְעוֹנַת הַמַּעַשְׂרוֹת חַיָּיבִין\hdot
הִקְדִּישָׁן עַד שֶׁלֹּא נִגְמָרוּ וּגְמָרָן הַגִּזְבָּר\hdot
וְאַחַר כַּךְ פְּדָאָן\hdot
פְּטוּרִין\hdot
שֶׁבְּשַׁעַת חוֹבָתָן הָיוּ פְטוּרִין׃}

\halacha[539]{נָכְרִי שֶׁנָּתַן לְיִשְׂרָאֵל לַעֲשׂוֹת לוֹ עִסָּה\hdot
פְּטוּרָה מִן הַחַלָּה\hdot
נְתָנָהּ לוֹ בְּמַתָּנָה\hdot
עַד שֶׁלֹּא גִלְגֵּל חַיָּיב וּמִשֶּׁגִּלְגֵּל פָּטוּר\hdot
הָעוֹשֶׂה עִסָּה עִם הַנָּכְרִי\hdot
אִם אֵין בְּשֶׁל יִשְׂרָאֵל כְּשִׁיעוּר חַלָּה\hdot
פְּטוּרָה מִן הַחַלָּה׃}

\halacha{גֵּר שֶׁנִּתְגַּיֵּיר וְהָֽיְתָה לוֹ עִסָּה\hdot
נַעֲשֵׂית עַד שֶׁלֹּא נִתְגַּיֵּיר פָּטוּר\hdot
וּמִשֶּׁנִּתְגַּיֵּיר חַיָּיב\hdot
וְאִם סָפֵק חַיָּיב\hdot
וְאֵין חַיָּיבִין עָלֶיהָ חֹמֶשׁ\hdot
רִבִּי עֲקִיבָא אוֹמֵר הַכֹּל הוֹלֵךְ אַחַר הַקְּרִימָה בַתַּנּוּר׃}

\halacha{הָעוֹשֶׂה עִסָּה מִן הַחִטִּים וּמִן הָאוֹרֶז\hdot
אִם יֵשׁ בָּהּ טַעַם דָּגָן חַיֶּיבֶת בַּחַלָּה\hdot
וְיוֹצֵא בָהּ אָדָם יְדֵי חוֹבָתוֹ בַפֶּסַח\hdot
וְאִם אֵין בָּהּ טַעַם דָּגָן\hdot
אֵינָהּ חַיֶּיבֶת בַּחַלָּה\hdot
וְאֵין אָדָם יוֹצֵא בָהּ יְדֵי חוֹבָתוֹ בַפֶּסַח׃}

\halacha{הַנּוֹטֵל שְׂאוֹר מֵעִסָּה שֶׁלֹּא הוּרָמָה חַלָּתָהּ וְנוֹתֵן לְתוֹךְ עִסָּה שֶׁהוּרָמָה חַלָּתָהּ\hdot
אִם יֵשׁ לוֹ פַרְנָסָה מִמָּקוֹם אַחֵר\hdot
מוֹצִיא לְפִי חֶשְׁבּוֹן\hdot
וְאִם לָאוּ\hdot
מוֹצִיא חַלָּה אַחַת עַל הַכֹּל׃}

\halacha[169]{כַּיּוֹצֵא בוֹ\hdot
זֵיתֵי מַסִּיק שֶׁנִּתְעָֽרְבוּ עִם זֵיתֵי נִקּוּף\hdot
עִנְּבֵי בָצִיר עִם עִנְּבֵי עוֹלְלוֹת\hdot
אִם יֵשׁ לוֹ פַרְנָסָה מִמָּקוֹם אַחֵר\hdot
מוֹצִיא לְפִי חֶשְבּוֹן\hdot
וְאִם לָאוּ מוֹצִיא תְרוּמָה וּתְרוּמַת מַעֲשֵׂר לַכֹּל\hdot
וְהַשְּׁאָר מַעֲשֵׂר וּמַעֲשֵׂר שֵׁנִי לְפִי חֶשְבּוֹן׃}

\halacha{הַנּוֹטֵל שְׂאוֹר מֵעִסַּת חִטִּים\hdot
וְנוֹתֵן לְתוֹךְ עִסַּת אוֹרֶז\hdot
אִם יֵשׁ בָּהּ טַעַם דָּגָן חַיֶּיבֶת בַּחַלָּה\hdot
וְאִם לָאוּ פְּטוּרָה\hdot
אִם כֵּן לָמָּה אָֽמְרוּ הַטֶּבֶל אוֹסֵר כָּל שֶׁהוּא\hdot
מִין בְּמִינוֹ\hdot
וְשֶׁלֹּא בְמִינוֹ בְּנוֹתֵן טַעַם׃}

\perek{שְׁתֵּי}{נָשִׁים}{שֶׁעָשׂוּ שְׁנֵי קַבִּים\hdot
וְנָֽגְעוּ זֵה בַזֶּה\hdot
אֲפִילוּ הֵם מִמִּין אֶחָד פְּטוּרִים\hdot
וּבִזְמָן שֶׁהֵם שֶׁל אִשָּׁה אַחַת\hdot
מִין בְּמִינוֹ חַיָּיב\hdot
וְשֶׁלֹּא בְמִינוֹ פָּטוּר׃}

\halacha[853]{אֵי זֶה הוּא מִין בְּמִינוֹ\hdot
הַחִטִּים אֵינָן מִצְטָֽרְפוֹת עִם הַכֹּל\hdot
אֶלָּא עִם הַכֻּסְּמִים\hdot
הַשְּׂעוֹרִים מִצְטָֽרְפוֹת עִם הַכֹּל\hdot
חוּץ מִן הַחִטִּים\hdot
רִבִּי יוֹחָנָן בֶּן נוּרִי אוֹמֵר שְׁאַר הַמִּינִים מִצְטָֽרְפִין זֶה עִם זֶה׃}

\halacha[443]{שְׁנֵי קַבִּין וְקַב אוֹרֶז אוֹ קַב תְּרוּמָה בָּאֶמְצַע\hdot
אֵינָן מִצְטָֽרְפִין\hdot
דָּבָר שֶׁנִּטְּלָה חַלָּתוֹ בָּאֶמְצַע\hdot
מִצְטָֽרְפִין שֶׁכְּבָר נִתְחַיַַַַַַַּיב בַּחַלָּה׃}

\halacha{קַב חָדָשׁ\hdot
וְקַב יָשָׁן\hdot
שֶׁנָֽשְׁכוּ זֶה בַזֶּה\hdot
רִבִּי יִשְׁמָעֵאל אוֹמֵר יִטּוֹל מִן הָאֶמְצַע\hdot
וַחֲכָמִים אוֹסְרִים\hdot
הַנּוֹטֵל חַלָּה מִן הַקַּב\hdot
רִבִּי עֲקִיבָא אוֹמֵר חַלָּה\hdot
וַחֲכָמִים אוֹמְרִים אֵינָהּ חַלָּה׃}

\halacha{שְׁנֵי קַבִּין שֶׁנִּטְּלָה חַלָּתוֹ שֶׁל זֶה בִּפְנֵי עַצְמוֹ\hdot
וְשֶׁל זֶה בִּפְנֵי עַצְמוֹ\hdot
חָזַר וַעֲשָׂאָן עִסָּה אַחַת\hdot
רִבִּי עֲקִיבָא פּוֹטֵר\hdot
וַחֲכָמִים מְחַיְּיבִין\hdot
נִמְצָא חָמְרוֹ קוּלוֹ׃}

\halacha[1062]{נוֹטֵל אָדָם כְּדֵי חַלָּה מֵעִסָּה שֶׁלֹּא הוּרָמָה חַלָּתָהּ לַעֲשׂוֹתָהּ בְּטָהֳרָה\hdot
לִהְיוֹת מַפְרִישׁ עָלֶיהָ וְהוֹלֵךְ\hdot
חַלַּת דְּמָאי עַד שִֶׁתִּסְרַח\hdot
שֶׁחַלַּת דְּמָאי נִטֶּלֶת מִן הַטָּהוֹר עַל הַטָּמֵא\hdot
וְשֶׁלֹּא מִן הַמֻּקָּף׃}

\halacha[119]{יִשְׂרָאֵל שֶׁהָיוּ אֲרִיסִין לַגּוֹיִם בְּסוּרִיָּא\hdot
רִבִּי אֱלִיעֶזֶר מְחַיֵּיב פֵּירוֹתֵיהֶם בַּמַּעַשְׂרוֹת וּבַשְּׁבִיעִית\hdot
וְרַבָּן גַּמְלִיאֵל פּוֹטֵר\hdot
רַבָּן גַּמְלִיאֵל אוֹמֵר שְׁתֵּי חַלּוֹת בְּסוּרִיָּא\hdot
וְרִבִּי אֱלִיעֶזֶר אוֹמֵר חַלָּה אַחַת\hdot
אֲחָזוּ קוּלוֹ שֶׁל רַבָּן גַּמְלִיאֵל\hdot
וְקוּלוֹ שֶׁל רַבָּי אְלִיעֶזֶר\hdot
חָֽזְרוּ לִנְהוֹג כְּדִבְרֵי רַבָּן גַּמְלִיאֵל בִּשְׁתֵּי דְרָכִים׃}

\halacha{רַבָּן גַּמְלִיאֵל אוֹמֵר שָׁלֹשׁ אֲרָצוֹת לַחַלָּה\hdot
מֵאֶרֶץ יִשְׂרָאֵל עַד כְּזִיב חַלָּה אַחַת\hdot
מִכְּזִיב עַד הַנָּהָר וְעַד אֲמָנָה שְׁתֵּי חַלּוֹת\hdot
אַחַת לָאוּר וְאַחַת לַכֹּהֵן\hdot
שֶׁל אוּר יֵשׁ לָהּ שִׁיעוּר\hdot
וְשֶׁל כֹּהֵן אֵין לָהּ שִׁיעוּר\hdot
מִן הַנָּהָר וּמִן אֲמָנָה וְלִפְנִים שְׁתֵּי חַלּוֹת\hdot
אַחַת לָאוּר וְאַחַת לַכֹּהֵן\hdot
שֶׁל אוּר אֵין לָהּ שִׁיעוּר\hdot
וְשֶׁל כֹּהֵן יֵשׁ לָהּ שִׁיעוּר\hdot
וּטְבוּל יוֹם אוֹכְלָהּ\hdot
רִבִּי יוֹסֵי אוֹמֵר אֵינוֹ צָרִיךְ טְבִילָה\hdot
וַאֲסוּרָה לַזָּבִים וְלַזָּבוֹת לַנִּדּוֹת וְלַיּוֹלְדוֹת\hdot
וְנֶאֱכֶלֶת עִם הַזָּר עַל הַשֻּׁלְחָן וְנִתֶּנֶת לְכָל כֹּהֵן׃}

\halacha[187]{וְאֵלּוּ נִתָּנִין לְכָל כֹּהֵן\hdot
הַחֲרָמִים וְהַבְּכוֹרוֹת\hdot
וּפִדְיוֹן הַבֵּן\hdot
וּפִדְיוֹן פֶּטֶר חֲמוֹר\hdot
הַזְּרוֹעַ וְהַלְּחָיַיִם וְהַקֵּבָה\hdot
וְרֵאשִית הַגֵּז\hdot
וְשֶׁמֶן שְׂרֵפָה\hdot
וְקָדְשֵׁי הַמִּקְדָּשׁ\hdot
וְהַבִּכּוּרִים\hdot
רִבִּי יְהוּדָה אוֹסֵר בַּבִּכּוּרִים\hdot
כַּרְשִׁינֵי תְרוּמָה\hdot
רִבִּי עֲקִיבָא מַתִּיר\hdot
וַחֲכָמִים אוֹסְרִים׃}

\halacha[601]{נִתָּאי אִישׁ תְּקוֹעַ הֵבִיא חַלּוֹת מִבִּתֵּר\hdot
וְלֹא קִבְּלוּ מִמֶּנּוּ\hdot
אַנְשֵׁי אַלֶכְסַנְדְרִיָּא הֵבִיאוּ חַלּוֹתֵיהֶן מֵאַלֶכְסַנְדְרִיָּא\hdot
וְלֹא קִבְּלוּ מֵהֶם\hdot
אַנְשֵׁי הַר צְבוֹעִים הֵבִיאוּ בִּכּוּרֵיהֶם קוֹדֶם עֲצֶרֶת וְלֹא קִבְּלוּ מֵהֶם\hdot
מִפְּנֵי הַכָּתוּב שֶׁבַּתּוֹרָה וְחַג הַקָּצִיר בִּכּוּרֵי מַעֲשֶׂיךָ אֲשֶׁר תִּזְרַע בַּשָּׂדֶה׃}

\halacha[196]{בֶּן אַנְטִינוֹס הֶעֱלָה בְּכוֹרוֹת מִבָּבֶל וְלֹא קִבְּלוּ מִמֶּנּוּ\hdot
יוֹסֵף הַכֹּהֵן הֵבִיא בִּכּוּרֵי יַיִן וְשֶׁמֶן\hdot
וְלֹא קִבְּלוּ מִמֶּנּוּ\hdot
אַף הוּא הֶעֱלָה אֶת בָּנָיו וּבְנֵי בֵיתוֹ\hdot
לַעֲשׂוֹת פֶּסַח קָטָן בִּירוּשָׁלַיִם וְהֶחֱזִירוּהוּ שֶׁלֹּא יִקָּבַע הַדָּבָר חוֹבָה\hdot
אֲרִיסְטוֹן הֵבִיא בִּכּוּרָיו מֵאַפַּמְיָא וְקִבְּלוּ מִמֶּנֶּוּ\hdot
מִפְּנֵי שֶאָֽמְרוּ הַקּוֹנֶה בְּסוּרִיָּא\hdot
כְּקוֹנֶה בַּפַּרְוַר שֶׁבִּירוּשָׁלַיִם׃ \selik}
