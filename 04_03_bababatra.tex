\tractatehead{מסכת בבא בתרא}{baba batra}

\perek{הַשּׁוּתָפִין}{שֶׁרָצוּ לַעֲשׂוֹת מְחִיצָה בֶּחָצֵר בּוֹנִין אֶת הַכֹּתֶל בָּאֶמְצַע\hdot
מָקוֹם שֶׁנָּהֲגוּ לִבְנוֹת גָּוִיל\hdot
גָּזִית\hdot
כְּפִיסִין\hdot
לְבֵנִים בּוֹנִים\hdot
הַכֹּל כְּמִנְהַג הַמּדִינָה\hdot
בַּגָּוִיל\hdot
זֶה נוֹתֵן שְׁלֹשָׁה טְפָחִים וְזֶה נוֹתֵן שְׁלֹשָׁה טְפָחִים\hdot
בַּגָּזִית זֶה נוֹתֵן טְפָחַיִם וּמֶחְצָה\hdot
וְזֶה נוֹתֵן טְפָחַיִם וּמֶחְצָה\hdot
בַּכְּפִיסִין\hdot
זֶה נוֹתֵן טְפָחַים\hdot
וְזֶה נוֹתֵן טְפָחַים\hdot
בַּלְּבֵנִים\hdot
זֶה נוֹתֵן טֶפַח וּמֶחְצָה\hdot
וְזֶה נוֹתֵן טֶפַח וּמֶחְצָה\hdot
לְפִיכַךְ אִם נָפַל הַכֹּתֶל\hdot
הַמָּקוֹם וְהָאֲבָנִים שֶׁל שְׁנֵיהֶם׃}

\halacha{וְכֵן בַּגִּנָּה\hdot
מָקוֹם שֶׁנָּהֲגוּ לִגְדּוֹר\hdot
(מְחַיְּבִין אוֹתוֹ) אֲבָל בַּבִּקְעָה\hdot
מָקוֹם שֶׁנָּהֲגוּ שֶׁלֹּא לִגְדּוֹר\hdot
אֵין מְחַיְּבִין אוֹתוֹ\hdot
אֶלָּא אִם רָצָה כּוֹנֵס לְתוֹךְ שֶׁלּוֹ וּבוֹנֶה\hdot
וְעוֹשֶׂה חָזִית מִבַּחוּץ\hdot
לְפִיכַךְ אִם נָפַל הַכֹּתֶל הַמָּקוֹם וְהָאֲבָנִים שֶׁלּוֹ\hdot
אִם עָשׂוּ מִדַּעַת שְׁנֵיהֶם\hdot
בּוֹנִין אֶת הַכֹּתֶל  בָּאֶמְצַע\hdot
וְעוֹשִׂין חָזִית מִכָּאן וּמִכָּאן\hdot
לְפִיכַךְ אִם נָפַל הַכֹּתֶל\hdot
הַמָּקוֹם וְהָאֲבָנִים שֶׁל שְׁנֵיהֶם׃}

\halacha{הַמַּקִּיף אֶת חֲבֵירוֹ מִשָּׁלֹשׁ רוּחוֹתָיו\hdot
וְגָדַר אֶת הָרִאשׁוֹנָה\hdot
וְאֶת הַשְּׁנִיָּה\hdot
וְאֶת הַשְּׁלִישִׁית\hdot
אֵין מְחַיְּבִין אוֹתוֹ\hdot
רִבִּי יוֹסֵי אוֹמֵר אִם עָמַד וְגָדַר אֶת הָֽרְבִיעִית\hdot
מְגַלְגְּלִים עָלָיו אֶת הַכֹּל׃}

\halacha{כֹּתֶל חָצֵר שֶׁנָּפַל\hdot
מְחַיְּבִין אוֹתוֹ לִבְנוֹתוֹ\hdot
עַד אַרְבַּע אַמּוֹת\hdot
בְּחֶזְקַת שֶׁנָּתַן עַד שֶׁיָּבִיא רְאָיָה שֶׁלֹּא נָתַן\hdot
מֵאַרְבַּע אַמּוֹת וּלמַעְלָה\hdot
אֵין מְחַיְּבִין אוֹתוֹ\hdot
סָמַךְ לוֹ כֹּתֶל אַחֵר\hdot
אַף עַל פִּי שֶׁלֹּא נָתַן עָלָיו אֶת הַתְּקָרָה מְגַלְגְּלִין עָלָיו אֶת הַכֹּל\hdot
בְּחֶזְקַת שֶׁלֹּא נָתַן\hdot
עַד שֶׁיָּבִיא רְאָיָה שֶׁנָּתַן׃}

\halacha{כּוֹפִין אוֹתוֹ לִבְנוֹת בֵּית שַׁעַר\hdot
וְדֶלֶת לֶחָצֵר\hdot
רַבָּן שִׁמְעוֹן בֶּן גַּמְלִיאֵל אוֹמֵר לֹא כָל הַחֲצֵירוֹת רְאוּיוֹת לְבֵית שַׁעַר\hdot
כּוֹפִין אוֹתוֹ לִבְנוֹת לָעִיר\hdot
חוֹמָה דְּלָתַיִם וּבְרִיחַ\hdot
רַבָּן שִׁמְעוֹן בֶּן גַּמְלִיאֵל אוֹמֵר לֹא כָל הָעֲיָרוֹת רְאוּיוֹת לַחוֹמָה\hdot
כַּמָּה יְהֵא בָעִיר\hdot
וְיהֵא כְאַנְשֵׁי הָעִיר\hdot
שְׁנֵים עָשָׂר חֹדֶשׁ\hdot
קָנָה בָהּ בֵּית דִּירָה\hdot
הֲרֵי הוּא כְּאַנְשֵׁי הָעִיר מִיָּד׃}

\halacha{אֵין חוֹלְקִין אֶת הֶחָצֵר\hdot
עַד שְׁיְּהֵא בָהּ אַרְבַּע אַמּוֹת לַזֶּה וְאַרְבַּע אַמּוֹת לַזֶּה\hdot
וְלֹא אֶת הַשָּׂדֶה עַד שֶׁיְּהֵא בָהּ תִּשְׁעָה קַבִּין לַזֶּה\hdot
וְתִשְׁעָה קַבִּין לַזֶּה\hdot
רִבִּי יְהוּדָה אוֹמֵר עַד שֶׁיְּהֵא בָהּ תִּשְׁעָה חֲצָאֵי קַבִּין לַזֶּה\hdot
וְתִשְׁעָה חֲצָאֵי קַבִּין לַזֶּה\hdot
וְלֹא אֶת הַגִּנָּה עַד שֶׁיְּהֵא בָהּ חֲצִי קַב לַזֶּה\hdot
וַחֲצִי קַב לַזֶּה\hdot
רִבִּי עֲקִיבָא אוֹמֵר בֶּית רוֹבַע\hdot
וְלֹא אֶת הַטְּרַקְלִין\hdot
וְלֹא אֶת הַמֹּרֶן\hdot
וְלֹא אֶת הַשּׁוֹבָךְ\hdot
וְלֹא אֶת הַטָּלֵית\hdot
וְלֹא אֶת הַמֶּרְחָץ\hdot
וְלֹא אֶת בֵּית הַבָּד\hdot
(וְלֹא אֶת בֵּית הַשְּׁלָחִין) עַד שֶׁיְּהֵא בָהֶן כְּדַי לַזֶּה וּכְדַי לַזֶּה\hdot
זֶה הַכְּלָל כָּל שֶׁיֵּחָלֵק וּשְׁמוֹ עָלָיו\hdot
חוֹלְקִין\hdot
וְאֵם לָאוּ אֵין חוֹלְקִין\hdot
אֵימָתַי בִּזְמַן שֶׁאֵין שְׁנֵיהֶם רוֹצִים\hdot
אֲבָל בִּזְמַן שֶׁשְׁנֵיהֶם רוֹצִים\hdot
אֲפִילוּ בְּפָחוּת מִכָּאן יַחֲלוֹקוּ\hdot
וְכִתְבֵי הַקֹּדֶשׁ אַף עַל פִּי שֶׁשְּׁנֵיהֶם רוֹצִים לֹא יַחֲלוֹקוּ׃}

\perek{לֹא}{יַחְפּוֹר אָדָם בּוֹר סָמוּךְ לְבוֹרוֹ שֶׁל חֲבֵירוֹ\hdot
וְלֹא שִׂיחַ\hdot
וְלֹא מְעָרָה\hdot
וְלֹא אַמַּת הַמַּיִם\hdot
וְלֹא נִבְרֶכֶת כוֹבְסִין\hdot
אֶלָּא אִם כֵּן הִרְחִיק מִכֹּתֶל חֲבֵירוֹ שְׁלֹשָׁה טְפָחִים וְסַד בַּסִּיד\hdot
מַרְחִיקִין אֶת הַגֶּפֶת
וְאֶת הַזֶּבֶל\hdot
וְאֶת הַמֶּלַח\hdot
וְאֶת הַסִּיד וְאֶת הַסְּלָעִים\hdot
מִכָּתְלוֹ שֶׁל חֲבֵירוֹ שְׁלֹשָׁה טְפָחִים\hdot
וְסַד בְּסִיד\hdot
מַרְחִיקִין אֶת הַזְּרָעִים\hdot
וְאֶת הַמַּחֲרִישָׁה\hdot
וְאֶת מֵי רַגְלַיִם\hdot
מִן הַכֹּתֶל שְׁלֹשָׁה טְפָחִים\hdot
וּמַרֲחִיקִין אֶת הָרֵיחַיִם שְׁלֹשָׁה מִן הַשֶׁכֶב\hdot
שֶׁהֵן אַרְבַּע מִן הָרֶכֶב\hdot
וְאֶת הַתַּנּוּר שְׁלֹשָׁה מִן הַכִּלְיָא שֶׁהֵן אַרְבַּע מִן הַשָּׂפָה׃}

\halacha{לֹא יַעֲמִיד אָדָם תַּנּוּר בְּתוֹךְ הַבַּיִת אֶלָּא אִם כֵּן יֵשׁ עַל גַּבָּיו גּוֹבָה אַרְבַּע אַמּוֹת\hdot
הָיָה מַעֲמִידוֹ בַּעֲלִיָּה\hdot
צָרִיךְ שֶׁיְּהֵא תַחְתָּיו מַעֲזִיבָה  שְׁלֹשָׁה טְפָחִים\hdot
וּבַכִּירָה טֶפַח\hdot
וְאִם הִזִּיק מְשַׁלֵּם מַה שֶּׁהִזִּיק\hdot
רִבִּי שִׁמְעוֹן אוֹמֵר\hdot
לֹא אָֽמְרוּ כָּל הַשִּׁיעוּרִין הָאֵלּוּ\hdot
אֶלָּא שֶׁאִם הִזִּיק פָּטוּר מִלְּשַׁלֵּם׃}

\halacha{לֹא יִפְתַּח אָדָם חֲנוּת שֶׁל נַחְתּוֹמִין וְשֶׁל צַבָּעִין תַּחַת אוֹצָרוֹ שֶׁל חֲבֵרוֹ\hdot
וְלֹא רֶפֶת בָּקָר\hdot
בֶּאֱמֶת בַּיַּיִן הִתּירוּ\hdot
אֲבָל לֹא רֶפֶת בָּקָר\hdot
חֲנוּת שֶׁבֶּחָצֶר\hdot
יָכוֹל לִמְחוֹת בְּיָדוֹ\hdot
וְלוֹמַר לוֹ אֵינִי יָכוֹל לִישָׁן\hdot
מִקּוֹל הַנִּכְנָסִים וּמִקּוֹל הַיּוֹצְאִים\hdot
עוֹשֶׂה כֵלִים\hdot
יוֹצֵא וּמוֹכֵר בְּתוךְ הַשּׁוּק\hdot
אֲבָל אֵינוֹ יָכוֹל לִמְחוֹת בְּיָדוֹ וְלוֹמַר לוֹ אֵינִי יָכוֹל לִישָׁן\hdot
לֹא מִקּוֹל הַפָּטִישׁ וְלֹא מִקּוֹל הָרֵחַיִם\hdot
וְלֹא מִקּוֹל הַתִּינוֹקוֹת׃}

\halacha{מִי שֶׁהָיָה כָתְלוֹ סָמוּךְ לְכֹתֶל חֲבֵירוֹ\hdot
לֹא יִסְמוֹךְ לוֹ כֹּתֶל אַחֵר\hdot
אֶלָּא אִם כֵּן הִרְחִיק מִמֶּנּוּ אַרְבַּע אַמּוֹת\hdot
וְהַחֲלוֹנוֹת מִלְּמַעְלָן וּמִלְּמַטָּן\hdot
וּמִכְּנֶגְדָּן אַרְבַּע אַמּוֹת׃}

\halacha{מַרְחִיקִין אֶת הַסֻּלָּם מִן הַשּׁוֹבָךְ אַרְבַּע אַמּוֹת\hdot
כְּדֵי שֶׁלֹּא תִקְפּוֹץ הַנְּמִיָּה\hdot
וְאֶת הַכֹּתֶל מִן הַמַּזְחִילָה אַרְבַּע אַמּוֹת\hdot
כְּדֵי שֶׁיְּהֵא זוֹקֵף אֶת הַסֻּלָּם\hdot
מַרְחִיקִין אֶת הַשּׁוֹבָךְ מִן הָעִיר חֲמִשִּׁים אַמָּה\hdot
וְלֹא יַעֲשֶׂה אָדָם שׁוֹבָךְ בְּתוֹךְ שֶׁלּוֹ\hdot
אֶלָּא אִם כֵּן יֵשׁ לוֹ חֲמִשִּׁים אַמָּה לְכָל רוּחַ\hdot
רִבִּי יְהוּדָה אוֹמֵר בֵּית אַרְבַּעַת כּוֹרִין מְלֹא שֶׁגֶר הַיּוֹנָה\hdot
וְאִם לְקָחוֹ\hdot
אֲפִילוּ בֵית רוֹבַע\hdot
הֲרֵי הוּא בְחֶזְקָתוֹ׃}

\halacha{נִפּוֹל הַנִּמְצָא בְּתוֹךְ חֲמִשִּׁים אַמָּה\hdot
הֲרֵי הוּא שֶׁל בַּעַל הַשּׁוֹבָךְ\hdot
חוּץ מֵחֲמִשִּׁים אַמָּה הֲרֵי הוּא שֶׁל מוֹצְאוֹ\hdot
נִמְצָא בֵּין שְׁנֵי שׁוֹבָכוֹת\hdot
קָרוֹב לַזֶּה שֶׁלּוֹ\hdot
קָרוֹב לַזֶּה שֶׁלּוֹ\hdot
מֶחְצָה עַל מֶחְצָה שְׁנֵיהֶם יַחֲלוֹקוּ׃}

\halacha{מַרְחִיקִין אֶת הָאִילָן מִן הָעִיר\hdot
חֲמִשָּׁה וְעֶשְׂרִים אַמָּה\hdot
וּבֶחָרוֹב וּבַשִּׁקְמָה חֲמִשִּׁים אַמָּה\hdot
אַבָּא שָׁאוּל אוֹמֵר כָּל אִילָן סְרָק חֲמִשִּׁים אַמָּה\hdot
אִם הָעִיר קָֽדְמָה\hdot
קוֹצֵץ וְאֵינוֹ נוֹתֵן דָּמִים\hdot
וְאִם הָאִילָן קָדַם קוֹצֵץ וְנוֹתֵן דָּמִים\hdot
סָפֵק זֶה קָדַם\hdot
וְסָפֵק זֶה קָדַם\hdot
קוֹצֵץ וְאֵינוֹ נוֹתֵן דָּמִים׃}

\halacha{מַרְחִיקִין גֹּרֶן קָבוּעַ מִן הָעִיר חֲמִשִּׁים אַמָּה\hdot
לֹא יַעֲשֶׂה אָדָם גֹּרֶן קָבוּעַ בְּתוֹךְ שֶׁלּוֹ\hdot
אֶלָּא אִם כֵּן יֵשׁ לוֹ חֲמִשִּׁים אַמָּה לְכָל רוּחַ\hdot
וּמַרְחִיק מִנְּטִיעוֹתָיו שֶׁל חֲבֵירוֹ וּמְנִּירוֹ בִּכְדֵי שֶׁלֹּא יַזִּיק׃}

\halacha{מַרְחִיקִין אֶת הַנְּבֵלוֹת\hdot
וְאֶת הַקְּבָרוֹת\hdot
וְאֶת הֶבֻּרְסְקִי מִן הָעִיר חֲמִשִּׁים אַמָּה\hdot
אֵין עוֹשִׂין בֻּרְסְקִי אֶלָּא לְמִזְרַח הָעִיר\hdot
רִבִּי עֲקִיבָא אוֹמֵר לְכָל רוּחַ הוּא עוֹשֶׂה\hdot
חוּץ מִמַּעֲרָבָהּ (וּמַרְחִיק חֲמִשִּׁים אַמָּה)׃}

\halacha{מַרְחִיקִין אֶת הַמִּשׁרָה מִן הַיָּרָק וְאֶת הַכְּרִישִׁין מִן הַבְּצָלִים\hdot
וְאֶת הַחַרְדָּל מִן הַדְּבוֹרִים\hdot
רִבִּי יוֹסֵי מַתִּיר בַּחַרְדָּל׃}

\halacha{מַרְחִיקִין אֶת הָאִילָן מִן הַבּוֹר עֶשְׂרִים וַחֲמִשָּׁה אַמָּה\hdot
וּבֶחָרוּב וּבַשִּׁקְמָה חֲמִשִּׁים אַמָּה\hdot
בֵּין מִלְּמַעְלָה בֵּין מִן הַצָּד\hdot
אִם הַבּוֹר קָֽדְמָה קוֹצֵץ וְנוֹתֵן דָּמִים\hdot
וְאִם הָאִילָן קָדַם לֹא יִקּוֹץ\hdot
סָפֵק זֶה קָדַם וְסָפֵק זֶה קָדַם לֹא יִקּוֹץ\hdot
רִבִּי יוֹסֵי אוֹמֵר אַף עַל פִּי שֶׁהַבּוֹר קָדַם לָאִילָן לֹא יִקּוֹץ\hdot
שֶׁזֶּה חוֹפֵר בְּתוֹךְ שֶׁלּוֹ\hdot
וְזֶה נוֹטֵעַ בְּתוֹךְ שֶׁלּוֹ׃}

\halacha{לֹא יִטַּע אָדָם אִילָן סָמוּךְ לִשְׂדֵה חֲבֵירוֹ\hdot
אֶלָּא אִם כֵּן הִרְחִיק מִמֶּנּוּ אַרְבַּע אַמּוֹת\hdot
אֶחָד גְּפָנִים וְאֶחָד כָּל אִילָן\hdot
הָיָה גָדֵר בִּנְתַּיִם\hdot
זֶה סוֹמֵךְ לַגָּדֵר מִכָּאן\hdot
וְזֶה סוֹמֵךְ לַגָּדֵר מִכָּאן\hdot
הָיוּ שָׁרָשָׁיו יוֹצְאִים לְתוֹךְ שֶׁל חֲבֵירוֹ\hdot
מַעֲמִיק שְׁלֹשָׁה טְפָחִים\hdot
כְּדֵי שֶׁלֹּא יְעַכֵּב אֶת הַמַּחֲרִישָׁה\hdot
הָיָה חוֹפֵר בּוֹר שִׂיחַ וּמְעָרָה\hdot
קוֹצֵץ וְיוֹרֵד וְהָעֵצִים שֶׁלּוֹ׃}

\halacha{אִילָן שֶׁהוּא נוֹטֶה לִשְׂדֵה חֲבֵירוֹ\hdot
קוֹצֵץ מְלֹא הַמַּרְדֵּעַ עַל גַּבֵּי הַמַּחֲרִישָׁה\hdot
וּבֶחָרוּב וּבַשִּׁקְמָה כְּנֶגֶד הַמִּשְׁקֹלֶת\hdot
בֵּית הַשְּׁלָחִין\hdot
כָּל הָאִילָן כְּנֶגֶד הַמִּשְׁקֹלֶת\hdot
אַבָּא שָׁאוּל אוֹמֵר כָּל אִילָן סְרָק כְּנֶגֶד הַמִּשְׁקֹלֶת׃}

\halacha{אִילָן שֶׁהוּא נוֹטֶה לִרְשׁוּת הָרַבִּים\hdot
קוֹצֵץ כְּדֵי שֶׁיְּהֵא גָמָל עוֹבֵר וְרוֹכְבוֹ\hdot
רִבִּי יְהוּדָה אוֹמֵר גָּמָל טָעוּן פִּשְׁתָּן\hdot
אוֹ חֲבִילֵי זְמוֹרוֹת\hdot
רִבִּי שִׁמְעוֹן אוֹמֵר כָּל הָאִילָן כְּנֶגֶד הַמִּשְׁקֹלֶת מִפְּנֵי הַטֻּמְאָה׃}

\perek{חֶזְקַת}{הַבָּתִּים וְהַבּורוֹת\hdot
וְהַשִּׁיחִין וְהַמְּעָרוֹת וְהַשּׁוֹבָכוֹת\hdot
וְהַמֶּרְחֲצָאוֹת וּבֵית הַבַּדִּים\hdot
וּבֵית הַשְּׁלָחִין וְהָעֲבָדִים\hdot
וְכָל שֶׁהוּא עוֹשֶׂה פֵירוֹת תָּדִיר\hdot
חֶזְקָתָן שָׁלֹשׁ שָׁנִים מִיּום לְיוֹם\hdot
שְׂדֵה הַבַּעַל\hdot
חֶזְקָתָהּ שָׁלֹשׁ שָׁנִים וְאֵינָהּ צְרִיכָה מִיּוֹם לְיוֹם\hdot
רִבִּי יִשְׁמָעאֵל אוֹמֵר שְׁלֹשָׁה חֳדָשִׁים בָּרִאשׁוֹנָה וּשְׁלֹשָׁה בָאַחֲרוֹנָה\hdot
וּשְׁנֵים עָשָׂר חֹדֶשׁ בָּאֶמְצַע\hdot
הֲרֵי שְׁמוֹנָה עָשָׂר חֹדֶשׁ\hdot
רִבִּי עֲקִיבָא אוֹמֵר חֹדֶשׁ בָּרִאשׁוֹנָה\hdot
וְחֹדֶשׁ בָּאַחֲרוֹנָה\hdot
וּשְׁנֵים עָשָׂר חֹדֶשׁ בָּאֶמְצַע\hdot
הֲרֵי אַרְבָּעָה עָשָׂר חֹדֶשׁ\hdot
אָמַר רִבִּי יִשְׁמָעֵאל בַּמֶּה דְבָרִים אֲמוּרִים בְּשָׂדֶה לָבָן\hdot
אֲבָל בִּשְׂדֵה אִילָן כָּנַס אֶת תְּבוּאָתוֹ\hdot
מָסַק אֶת זֵיתָיו\hdot
כָּנַס אֶת קַיְצוֹ\hdot
הֲרֵי אֵלּוּ שָׁלֹשׁ שָׁנִים׃}

\halacha{שָׁלֹשׁ אֲרָצוֹת לַחֲזָקָה\hdot
יְהוּדָה וְעֵבֶר הַיַּרְדֵּן וְהַגָּלִיל\hdot
הָיָה בִיהוּדָה\hdot
וְהֶחֱזִיק בַּגָּלִיל\hdot
בַּגָּלִיל וְהֶחֱזִיק בִּיהוּדָה\hdot
אֵינָהּ חֲזָקָה עַד שֶׁיְּהֵא עִמּוֹ בַּמְּדִינָה\hdot
אָמַר רִבִּי יְהוּדָה לֹא אָֽמְרוּ שָׁלֹשׁ שָׁנִים\hdot
אֶלָּא כְּדֵי שֶׁיְּהֵא בְאַסְפַּמְיָא\hdot
וְיַחֲזִיק שָׁנָה\hdot
וְיֵלְכוּ וְיוֹדִיעוּהוּ שָׁנָה\hdot
וְיָבֹא לְשָׁנָה אַחֶרֶת׃}

\halacha{כָּל חֲזָקָה שֶׁאֵין עִמָּהּ טַעֲנָה\hdot
אֵינָהּ חֲזָקָה\hdot
כֵּיצַד\hdot
אָמַר לוֹ מָה אַתָּה עוֹשֶׂה בְּתוֹךְ שֶׁלִּי\hdot
וְהוּא אָמַר לוֹ שֶׁלֹּא אָמַר לִי אָדָם דָּבָר מֵעוֹלָם\hdot
אֵינָהּ חֲזָקָה\hdot
שֶׁמָּכַרְתָּ  לִי\hdot
שֶׁנָּתַתָּ לִי בְמַתָּנָה\hdot
אָבִיךָ מְכָרָהּ לִי\hdot
אָבִיךָ נְתָנָהּ לִי בְמַתָּנָה\hdot
הֲרֵי זוֹ חֲזָקָה\hdot
וְהַבָּא מִשּׁוּם יְרוּשָׁה\hdot
אֵינוֹ צָרִיךְ טַעֲנָה\hdot
הָאוֹמָנִין וְהַשּׁוּתָפִין וְהָאֲרִיסִין וְהָאַפּוֹטְרוֹפִין\hdot
אֵין לָהֶם חֲזָקָה\hdot
אֵין לָאִישׁ חֲזָקָה בְּנִכְסֵי אִשְׁתּוֹ\hdot
וְלֹא לָאִשָּׁה חֲזָקָה בְנִכְסֵי בַעְלָהּ\hdot
וְלֹא לָאָב בְּנִכְסֵי הַבֵּן\hdot
וְלֹא לַבֵּן בְּנִכְסֵי הָאָב\hdot
בַּמֶּה דְבָרִים אֲמוּרִים בַּמַּחֲזִיק\hdot
אֲבָל בְּנוֹתִן מַתָּנָה\hdot
וְהָאָחִין שֶׁחָֽלְקוּ\hdot
וְהַמַּחֲזִיק בְּנִכְסֵי הַגֵּר\hdot
נָעַל וְגָדַר וּפָרַץ כָּל שֶׁהוּא הֲרֵי זוֹ חֲזָקָה׃}

\halacha{הָיוּ שְׁנַיִם מְעִידִין אֹותֹו\hdot
שֶׁאֲכָלָהּ שָׁלֹשׁ שָׁנִים\hdot
וְנִמְצְאוּ זוֹמְמִין מְשַׁלְּמִין לוֹ אֶת הַכֹּל\hdot
שְׁנַיִם בָּרִאשׁוֹנָה\hdot
וּשְׁנַיִם בַּשְּׁנִיָּה\hdot
וּשְׁנַיִם בַּשְּׁלִישִׁית\hdot
מְשַׁלְּשִׁין בֵּינֵיהֶם\hdot
שְׁלֹשָׁה אַחִים וְאֶחָד מִצְטָרֵף עִמָּהֶם\hdot
הֲרֵי אֵלּוּ שָׁלֹשׁ עֵדֻיּוֹת\hdot
וְהֵן עֵדוּת אַחַת (לַהֲזָמָה)׃}

\halacha{אֵלּוּ דְבָרִים שֶׁיֵּשׁ לָהֶן חֲזָקָה\hdot
וְאֵלּוּ דְבָרִים שֶׁאֵין לָהֶן חֲזָקָה\hdot
הָיָה מַעֲמִיד בְּהֵמָה בֶּחָצֵר\hdot
תַּנּוּר וְכִירַיִם וְרֵיחַיִם\hdot
וּמְגַדֵּל תַּרְנְגוֹלִין וְנוֹתֵן זְבָלוֹ בֶּחָצֵר\hdot
אֵינָהּ חֲזָקָה\hdot
אֲבָל עָשָׂה מְחִיצָה  לִבְהֶמְתּוֹ גְּבוֹהָה עֲשָׂרָה טְפָחִים\hdot
וְכֵן לַתַּנּוּר\hdot
וְכֵן לַכִּירַיִם\hdot
וְכֵן לָרֵיחַיִם\hdot
הֵכְנִיס תַּרְנְגוֹלִין לְתוֹךְ הַבַּיִת\hdot
וְעָשָׂה מָקוֹם לִזְבָלוֹ\hdot
עָמוֹק שְׁלֹשָׁה אוֹ גָבוֹהַּ שְׁלֹשָׁה\hdot
הֲרֵי זוֹ חֲזָקָה׃}

\halacha{הַמַּרְזֵב אֵין לוֹ חֲזָקָה\hdot
וְיֵשׁ לִמְקוֹמוֹ חֲזָקָה\hdot
הַמַּזְחִילָה יֵשׁ לָהּ חֲזָקָה\hdot
סֻלָּם הַמִּצְרִי אֵין לוֹ חֲזָקָה\hdot
וְלַצּוֹרִי יֵשׁ לוֹ חֲזָקָה\hdot
חַלּוֹן הַמִּצְרִית אֵין לָהּ חֲזָקָה\hdot
וְלַצּוֹרִית יֵשׁ לָהּ חֲזָקָה\hdot
אֵי זוֹ הִיא חַלּוֹן הַמִּצְרִית\hdot
כָּל שֶׁאֵין רֹאשׁוֹ שֶׁל אָדָם יָכוֹל לִכָּנֵס לְתוֹכָהּ\hdot
רִבִּי יְהוּדָה אוֹמֵר אִם יֵשׁ לָהּ מַלְבֵּן\hdot
אַף עַל פִּי שֶׁאֵין רֹאשׁוֹ שֶׁל אָדָם יָכוֹל לִכָּנֵס לְתוֹכָהּ הֲרֵי זוֹ חֲזָקָה\hdot
הַזִּיז עֶד טֶפַח יֵשׁ לוֹ חֲזָקָה\hdot
וְיָכוֹל לִמְחוֹת\hdot
פָּחוּת מִטֶּפַח אֵין לוֹ חֲזָקָה\hdot
וְאֵין יָכוֹל לִמְחוֹת׃}

\halacha{לֹא יִפְתַּח אָדָם חַלּוֹנוֹתָיו לַחֲצַר הַשּׁוּתָפִין\hdot
לָקַח בַּיִת בֶּחָצֵר אַחֶרֶת\hdot
לֹא יִפְתָּחֶנָּה לַחֲצַר הַשּׁוּתָפִין\hdot
בָּנָה עֲלִיָּה עַל גַּבֵּי בֵיתוֹ\hdot
לֹא יִפְתָּחֶנָּה לַחֲצַר הַשּׁוּתָפִין\hdot
אֶלָּא אִם רָצָה בּוֹנֶה אֶת הַחֶדֶר לִפְנִים מִבֵּיתוֹ וּבוֹנֶה עֲלִיָּה עַל גַּבֵּי בֵיתוֹ\hdot
ופוֹתְחָהּ לְתוֹךְ בֵּיתוֹ\hdot
לֹא יִפְתַּח אָדָם לַחֲצַר הַשּׁוּתָפִין פֶּתַח כְּנֶגֶד פֶּתַח\hdot
וְחַלּוֹן כְּנֶגֶד חַלּוֹן\hdot
הָיָה קָטָן לֹא יַעֲשֶׂנּוּ גָדוֹל\hdot
אֶחָד לֹא יַעֲשֶׂנּוּ שְׁנַיִם\hdot
אֲבָל פּוֹתֵחַ הוּא לִרְשׁוּת הָרַבִּים פֶּתַח כְּנֶגֶד פֶּתַח\hdot
וְחַלּוֹן כְּנֶגֶד חַלּוֹן\hdot
הָיָה קָטָן עוֹשֶׂה אוֹתוֹ גָדוֹל\hdot
אֶחָד עוֹשֶׁה אוֹתוֹ שְׁנַיִם׃}

\halacha{אֵין עוֹשִׂין חָלָל תַּחַת רְשׁוּת הָרַבִּים\hdot
בּוֹרוֹת שִׁיחִין וּמְעָרוֹת\hdot
רִבִּי אֱלִיעֶזֶר מַתִּיר כְּדֵי שֶׁתְּהֵא עֲגָלָה מְהַלֶּכֶת\hdot
וּטְעוּנָה אֲבָנִים\hdot
אֵין מוֹצִיאִין זִיזִין וּגְזֻזְטְרָאוֹת לִרְשׁוּת הָרַבִּים\hdot
אֶלָּא אִם רָצָה כּוֹנֵס לְתוֹךְ שֶׁלּוֹ וּמוֹצִיא\hdot
לָקַח חָצֵר וּבָהּ זִיזִין וּגְזֻזְטְרָאוֹת הֲרֵי זוֹ בְחֶזְקָתָהּ׃}

\perek{הַמּוֹכֵר}{אֶת הַבַּיִת\hdot
לֹא מָכַר אֶת הַיָּצִיעַ\hdot
וְאַף עַל פִּי שֶׁהִיא פְתוּחָה לְתוֹכוֹ\hdot
וְלֹא אֶת הַחֶדֶר שֶׁלִּפְנִים מִמֶּנּוּ\hdot
וְלֹא אֶת הַגָּג\hdot
בִּזְמָן שֶׁיֵּשׁ לוֹ מַעֲקֶה גָבוֹהַּ עֲשָׂרָה טְפָחִים\hdot
רִבִּי יְהוּדָה אוֹמֵר אִם יֵשׁ לוֹ צוּרַת פֶּתַח\hdot
אַף עַל פִּי שֶׁאֵינוֹ גָבוֹהָּ עֲשָׂרָה טְפָחִים\hdot
אֵינוֹ מָכוּר׃}

\halacha{לֹא אֶת הַבּוֹר וְלֹא אֶת הַדּוּת\hdot
אַף עַל פִּי שֶׁכָּתַב לוֹ עָמְקָא וְרוּמָא\hdot
וְצָרִיךְ לִקַּח לוֹ דֶרֶךְ דִּבְרֵי רִבִּי עֲקִיבָא\hdot
וַחֲכָמִים אוֹמְרִים אֵינוֹ צָרִיךְ לִקַּח לוֹ דֶרֶך\hdot
וּמוֹדֶה רִבִּי עֲקִיבָא בִּזְמָן שֶׁאָמַר לוֹ חוּץ מֵאֵלּוּ שֶׁאֵינוֹ צָרִיךְ לִקַּח לוֹ דֶרֶךְ\hdot
מְכָרָן לְאַחֵר\hdot
רִבִּי עֲקִיבָא אוֹמֵר אֵינוֹ צָרִיךְ לִקַּח לוֹ דֶרֶךְ וַחֲכָמִים אוֹמְרִים צָרִיךְ לִקַּח לוֹ דֶרֶךְ׃}

\halacha{הַמּוֹכֵר אֶת הַבַּיִת\hdot
מָכַר אֶת הַדֶּלֶת\hdot
אֲבָל לֹא אֶת הַמַּפְתֵּחַ\hdot
מָכַר אֶת הַמַּכְתֶּשֶׁת הַקְּבוּעָה\hdot
אֲבָל לֹא אֶת הַמִּטַּלְטֶלֶת\hdot
מָכַר אֶת הָאִצְטְרוֹבָל אֲבָל לֹא אֶת הַקַּלָּת\hdot
וְלֹא אֶת הַתַּנּוּר וְלֹא אֶת הַכִּירַיִם\hdot
בִּזְמָן שֶׁאָמַר לוֹ הוּא וְכָל מַה שֶּׁבְּתוֹכוֹ\hdot
הֲרֵי כֻלָּן מְכוּרִין׃}

\halacha{הַמּוֹכֵר אֶת הֶחָצֵר\hdot
מָכַר בָּתִּים בּוֹרוֹת שִׁיחִין וּמְעָרוֹת\hdot
אֲבָל לֹא אֶת הַמְּטַלְטְלִין\hdot
בִּזְמָן שֶׁאָמַר לוֹ הִיא וְכָל מַה שֶּׁבְּתוֹכָהּ\hdot
הֲרֵי כֻלָּן מְכוּרִין\hdot
בֵּין כַּךְ וּבֵין כַּךְ לֹא מָכַר אֶת הַמֶּרְחָץ וְלֹא אֶת בֵּית הַבָּד שֶׁבְּתוֹכָהּ\hdot
רִבִּי אֱלִיעֶזֶר אוֹמֵר הַמּוֹכֵר אֶת הֶחָצֵר\hdot
לֹא מָכַר אֶלָּא אֲוֵירָהּ שֶׁל חָצֵר׃}

\halacha{הַמּוֹכֵר אֶת בֵּית הַבָּד\hdot
מָכַר אֶת הַיָּם וְאֶת הַמָּמָל\hdot
וְאֶת הַבְּתוּלוֹת\hdot
אֲבָל לֹא מָכַר אֶת הָעֲכִירִין\hdot
וְאֶל הַגַּלְגַּל\hdot
וְאֶת הַקּוֹרָה\hdot
וּבִזְמָן שֶׁאָמַר לוֹ הוּא וְכָל מַה שֶּׁבְּתוֹכוֹ\hdot
הֲרֵי כֻלָּן מְכוּרִין\hdot
רִבִּי אֱלִיעֶזֶר אוֹמֵר הַמּוֹכֵר אֶת בֵּית הַבָּד מָכַר אֶת הַקּוֹרָה׃}

\halacha{הַמּוֹכֵר אֶת הַמֶּרְחָץ\hdot
לֹא מָכַר אֶת הַנְּסָרִים\hdot
וְאֶת הַסַּפְסָפִלים\hdot
וְאֶת הַוִּילָאוֹת\hdot
בִּזְמָן שֶׁאָמַר לוֹ\hdot
הוּא וְכָל מַה שֶּׁבְּתוֹכוֹ הֲרֵי כֻלָּן מְכוּרִין\hdot
בֵּין כַּךְ וּבֵין כַּךְ לֹא מָכַר לֹא אֶת הַמְּגוּרוֹת שֶׁל מַיִם וְלֹא אֶת אוֹצָרוֹת שֶׁל עֵצִים׃}

\halacha{הַמּוֹכֵר אֶת הָעִיר מָכַר בָּתִּים\hdot
בּוֹרוֹת שִׁיחִין וּמְעָרוֹת מֶרְחֲצָאוֹת וְשׁוֹבָכוֹת\hdot
וּבֵית הַבַּדִּין וּבֵית הַשְּׁלָחִין\hdot
אֲבָל לֹא אֶת הַמְּטַלְטְלִין\hdot
וּבִזְמָן שֶׁאָמַר לוֹ הִיא וְכָל מַה שֶּׁבְּתוֹכָהּ\hdot
אֲפִילוּ הָיוּ בָהּ בְּהֵמָה וַעֲבָדִים\hdot
הֲרֵי כֻלָּן מְכוּרִין\hdot
רַבָּן שִׁמְעוֹן בֶּן גַּמְלִיאֵל אוֹמֵר הַמּוֹכֵר אֶת הָעִיר מָכַר אֶת הַסַּנְטָר׃}

\halacha{הַמּוֹכֵר אֶת הַשָּׁדֶה\hdot
מָכַר אֶת הָאֲבָנִים שֶׁהֵם לְצָרְכוֹ\hdot
וְאֶת הַקָּנִים שֶׁבַּכֶּרֶם שֶׁהֵם לְצָרְכוֹ\hdot
וְאֶת הַתְּבוּאָה שֶׁהִיא מְחֻבֶּרֶת לַקַּרְקָע\hdot
וְאֶת מְחִיצַת הַקָּנִים שֶׁהִיא פְחוּתָה מִבֵּית רוֹבַע\hdot
וְאֶת הַשּׁוֹמִרָה שֶׁאֵינָהּ עֲשׂוּיָה בַטִּיט\hdot
וְאֶת הֶחָרוּב שֶׁאֵינוֹ מֻרְכָּב\hdot
וְאֶת בְּתוּלַת הַשִּׁקְמָה׃}

\halacha{אֲבָל לֹא מָכַר\hdot
לֹא אֶת הָאֲבָנִים שֶׁאֵינָם לְצָרכוֹ\hdot
וְלֹא אֶת הַקָּנִים שֶׁבַּכֶּרֶם שֶׁאֵינָן לְצָרכוֹ\hdot
וְלֹא אֶת הַתְּבוּאָה שֶׁהִיא תְלוּשָׁה מִן הַקַּרְקָע\hdot
בִּזְמָן שֶׁאָמַר לוֹ הִיא וְכָל מַה שֶּׁבְּתוֹכָהּ\hdot
הֲרֵי כֻלָּן מְכוּרִין\hdot
בֵּין כַּךְ וּבֵין כַּךְ לֹא מָכַר לֹא אֶת מְחִיצַת הַקָּנִים שֶׁהִיא בֵית רֹבַע\hdot
וְלֹא אֶת הַשּׁוֹמִרָה שֶׁהִיא עֲשׂוּיָה בַטִּיט\hdot
וְלֹא אֶת הֶחָרוּב הַמֻּרְכָּב\hdot
וְלֹא אֶת סְדַן הַשִּׁקְמָה\hdot
וְלֹא אֶת הַבּוֹר וְלֹא אֶת הַגַּת\hdot
וְלֹא אֶת הַשּׁוֹבָךְ\hdot
בֵּין חֲרֵבִין בֵּין שְׁלֵמִים וְצָרִיךְ לִקַּח לוֹ דֶרֶךְ דִּבְרֵי רִבִּי עֲקִיבָא\hdot
וַחֲכָמִים אוֹמְרִים אֵינוֹ צָרִיךְ\hdot
וּמוֹדֶה רִבִּי עֲקִיבָא בִּזְמָן שֶׁאָמַר לוֹ חוּץ מֵאֵלּוּ שֶׁאֵינוֹ צָרִיךְ לִקַּח לוֹ דֶרֶךְ\hdot
מְכָרָן לְאַחֵר רִבִּי עֲקִיבָא אוֹמֵר אֵינוֹ צָרִיךְ לִקַּח לוֹ דֶרֶךְ\hdot
וַחֲכָמִים אוֹמְרִים צָרִיךְ לִקַּח לוֹ דֶרֶךְ\hdot
בַּמֶּה דְבָרִים אֲמוּרִים בַּמּוֹכֵר\hdot
אֲבָל בְּנוֹתֵן מַתָּנָה נוֹתֵן אֶת כֻּלָּם\hdot
הָאַחִין שֶׁחָֽלְקוּ\hdot
זָכוּ בַשָּׂדֶה זָכוּ בְכֻלָּם\hdot
הַמַּחֲזִיק בְּנִכְסֵי הַגֵּר\hdot
הֶחֱזִיק בַּשָּׂדֶה הֶחֱזִיק בְּכֻלָּם\hdot
הַמַּקְדִּישׁ אֶת הַשָּׂדֶה הִקְדִּישׁ אֶת כֻּלָּם\hdot
רִבִּי שִׁמְעוֹן אוֹמֵר הַמַּקְדִּישׁ שָׂדֶה לֹא הִקְדִּישׁ אֶלָּא אֶת הֶחָרוּב הַמֻּרְכָּב וְאֶת סְדַן הַשִּׁקְמָה׃}

\perek{הַמּוֹכֵר}{אֶת הַסְּפִינָה\hdot
מָכַר אֶת הַתֹּרֶן\hdot
וְאֶת הַנֵּס\hdot
וְאֶת הָעוֹגִין\hdot
וְאֶת כָּל הַמַּנְהִיגִין אוֹתָהּ\hdot
אֲבָל לֹא מָכַר לֹא אֶת הָעֲבָדִים\hdot
וְלֹא אֶת הַמַּרְצוּפִין\hdot
וְלֹא אֶת הָאַנְתִּיקִי\hdot
וּבִזְמָן שֶׁאָמַר לוֹ הִיא וְכָל מַה שֶּׁבְּתוֹכָהּ\hdot
הֲרֵי כֻלָּן מְכוּרִין\hdot
מָכַר אֶת הַקָּרוֹן\hdot
לֹא מָכַר אֶת הַפְּרָדוֹת\hdot
מָכַר אֶת הַפְּרָדוֹת\hdot
לֹא מָכַר אֶת הַקָּרוֹן\hdot
מָכַר אֶת הַצֶּמֶד\hdot
לֹא מָכַר אֶת הַבָּקָר\hdot
מָכַר אֶת הַבָּקָר\hdot
לֹא מָכַר אֶת הַצֶּמֶד\hdot
רִבִּי יְהוּדָה אוֹמֵר הַדָּמִים מוֹדִיעִין\hdot
כֵּיצַד\hdot
אָמַר לוֹ מְכוֹר לִי צִמְדֶךָ בְּמָאתַיִם זוּז\hdot
הַדָּבָר יָדוּעַ שֶׁאֵין הַצֶּמֶד בְּמָאתַיִם זוּז\hdot
וַחֲכָמֵים אוֹמְרִים אֵין הַדָּמִים רְאָיָה׃}

\halacha{הַמּוֹכֵר אֶת הַחֲמוֹר\hdot
לֹא מָכַר כֵּלָיו\hdot
נָחוּם הַמָּדִי אוֹמֵר מָכַר כֵּלָיו\hdot
רִבִּי יְהוּדָה אוֹמֵר פְּעָמִים מְכוּרִין וּפְעָמִים אֵינָן מְכוּרִין\hdot
כֵּיצַד\hdot
הָיָה חֲמוֹר לְפָנָיו\hdot
וְכֵלָיו עָלָיו\hdot
וְאָמַר לוֹ מְכוֹר לִי חֲמוֹרָךְ זֶה\hdot
הֲרֵי כֵלָיו מְכוּרִין\hdot
חֲמוֹרָךְ הוּא אֵין כֵּלָיו מְכוּרִין׃}

\halacha{(הַמּוֹכֵר אֶת הַחֲמוֹר\hdot
מָכַר אֶת הַסַּיַּח\hdot
מָכַר אֶת הַפָּרָה\hdot
לֹא מָכַר אֶת בְּנָהּ\hdot
מָכַר אַשְׁפָּה\hdot
מָכַר זְבָלָהּ\hdot
מָכַר בּוֹר מָכַר מֵימָיו)
מָכַר כַּוֶּרֶת מָכַר דְּבוֹרִים\hdot
מָכַר שׁוֹבָךְ מָכַר יוֹנִים\hdot
הַלּוֹקֵחַ פֵּירוֹת שׁוֹבָךְ מֵחֲבֵירוֹ\hdot
מַפְרִיח בְּרֵיכָה רִאשׁוֹנָה\hdot
פֵּירוֹת כַּוֶּרֶת נוֹטֵל שְׁלֹשָׁה נְחִילִין וּמְסָרֵס\hdot
חַלּוֹת דְּבַשׁ מַנִּיחַ שְׁתַּיִם חַלּוֹת\hdot
זֵיתִים לָקוֹץ\hdot
מַנִּיחַ שְׁתֵּי גְּרוֹפִיּוֹת׃}

\halacha{הַקּוֹנֶה שְׁתֵּי אִילָנוֹת\hdot
בּתוֹךְ שְׂדֵה חֲבֵירוֹ\hdot
הֲרֵי זֶה לֹא קָנָה קַרְקָע\hdot
רִבִּי מֵאִיר אוֹמֵר קָנָה קַרְקָע\hdot
הִגְדִּילוּ לֹא יִשְׁפֶּה\hdot
וְהָעוֹלֶה מִן הַגֶּזַע שֶׁלּוֹ\hdot
וְמִן הַשָּׁרָשִׁים שֶׁל בַּעַל הַקַּרְקָע\hdot
וְאִם מֵתוּ אֵין לוֹ קַרְקָע\hdot
קָנָה שְׁלֹשָׁה קָנָה קַרְקָע\hdot
הִגְדִּילוּ יִשְׁפֶּה\hdot
וְהָעוֹלֶה מִן הַגֶּזַע וּמִן הַשָּׁרָשִׁין שֶׁלּוֹ\hdot
וְאִם מֵתוּ יֵשׁ לוֹ קַרְקָע׃}

\halacha{הַמּוֹכֵר אֶת הָרֹאשׁ בַּבְּהֵמָה גַסָּה לֹא מָכַר אֶת הָרַגְלַיִם\hdot
מָכַר אֶת הָרַגְלַיִם לֹא מָכַר אֶת הָרֹאשׁ\hdot
מָכַר אֶת הַקָּנֶה\hdot
לֹא מָכַר אֶת הַכָּבֵד\hdot
מָכַר אֶת הַכָּבֵד לֹא מָכַר אֶת הַקָּנֶה\hdot
אֲבָל בַּדַּקָּה\hdot
מָכַר אֶת הָרֹאשׁ מָכַר אֶת הָרַגְלַיִם\hdot
מָכַר אֶת הָרַגְלַיִם\hdot
לֹא מָכַר אֶת הָרֹאשׁ\hdot
מָכַר אֶת הַקָּנֶה\hdot
מָכַר אֶת הַכָּבֵד\hdot
מָכַר אֶת הַכָּבֵד\hdot
לֹא מָכַר אֶת הַקָּנֶה׃}

\halacha{אַרְבַּע מִדּוֹת בַּמּוֹכְרִין\hdot
מָכַר לוֹ חִטִּים יָפוֹת וְנִמְצְאוּ רָעוֹת\hdot
הַלּוֹקֵחַ יָכוֹל לַחֲזוֹר בּוֹ\hdot
רָעוֹת וְנִמְצְאוּ יָפוֹת\hdot
הַמּוֹכֵר יָכוֹל לַחֲזוֹר בּוֹ\hdot
רָעוֹת וְנִמְצְאוֹ רָעוֹת\hdot
יָפוֹת וְנִמְצְאוּ יָפוֹת\hdot
אֵין אֶחָד מֵהֶם יָכוֹל לַחֲזוֹר בּוֹ\hdot
שְׁחַמְתִּית וְנִמְצֵאת לְבָנָה\hdot
לְבָנָה וְנִמְצֵאת שְׁחַמְתִּית\hdot
עֵצִים שֶׁל זַיִת וְנִמְצְאוּ שֶׁל שִׁקְמָה\hdot
שֶׁל שִׁקְמָה וְנִמְצְאוּ שֶׁל זַיִת\hdot
יַיִן וְנִמְצֵאת חֹמֶץ\hdot
חֹמֶץ וְנִמְצָא יַיִן\hdot
שְׁנֵיהֶם יְכוֹלִין לַחֲזוֹר בָּהֶן׃}

\halacha{הַמּוֹכֵר פֵּירוֹת לַחֲבֵירוֹ\hdot
מָשַׁךְ וְלֹא מָדַד קָנָה\hdot
מָדַד וְלֹא מָשַׁךְ לֹא קָנָה\hdot
אִם הָיָה פִקֵּחַ\hdot
שׂוֹכֵר אֶת מְקוֹמָן\hdot
הַלּוֹקֵחַ פִּשְׁתָּן מֵחֲבֵירוֹ\hdot
הֲרֵי זֶה לֹא קָנָה\hdot
עַד שֶׁיְּטַלְטְלֶנּוּ מִמָּקוֹם לְמָקוֹם\hdot
וְאִם הָיָה בַמְּחֻבָּר לַקַּרְקָע\hdot
וְתָלַשׁ כָּל שֶׁהוּא קָנָה׃}

\halacha{הַמּוֹכֵר יַיִן וְשֶׁמֶן לַחֲבֵירוֹ\hdot
וְהוּקָרוּ אוֹ שֶׁהוּזָלוּ\hdot
אִם עַד שֶׁלֹּא נִתְמַלֵּאת הַמִּדָּה\hdot
לַמּוֹכֵר\hdot
מִשֶּׁנִּתְמַלֵּאת הַמִּדָּה לַלּוֹקֵחַ\hdot
וְאִם הָיָה סִרְסוּר בֵּינֵיהֶן\hdot
נִשְׁבְּרָה הֶחָבִית נִשְׁבְּרָה לַסִּרְסוּר\hdot
וְחַיָּב לְהַטִּיף לוֹ שָׁלֹשׁ טִפִּין\hdot
הִרְכִּינָהּ וּמִיצָהּ הֲרֵי הוּא שֶׁל מוֹכֵר\hdot
וְהַחַנְוָנִי אֵינוֹ חַיָּב לְהַטִּיף שָׁלֹשׁ טִפִּין\hdot
רִבִּי יְהוּדָה אוֹמֵר עֶרֶב שַׁבָּת עִם חֲשֵׁכָה פּטוּר׃}

\halacha{הַשּׁוֹלֵחַ אֶת בְּנוֹ אֵצֶל חַנְוָנִי (וּפֻנְדִיּוֹן בְּיָדוֹ\hdot)
וּמָדַד לוֹ בְּאִיסַר שֶׁמֶן\hdot
וְנָתַן לוֹ אֶת הָאִיסָר\hdot
שִׁבֵּר אֶת הַצְּלוֹחִית וְאִבֵּד אֶת הָאִיסָר\hdot
חַנְוָנִי חַיָּב\hdot
רִבִּי יְהוּדָה פּוֹטֵר שֶׁעַל מְנַת כֵּן שְׁלָחוֹ\hdot
וּמוֹדִים חֲכָמִים לְרִבִּי יְהוּדָה\hdot
בִּזְמַן שֶׁהַצְּלוֹחִית בְּיַד הַתִּינוֹק\hdot
וּמָדַד הַחַנְוָנִי לְתוֹכָהּ\hdot
חַנְוָנִי פָּטוּר׃}

\halacha{הַסִּיטוֹן מְקַנֵּחַ מִדּוֹתָיו אַחַת לִשְׁלֹשִׁים יוֹם\hdot
וּבַעַל הַבַּיִת אַחַת לִשְׁנֵים עָשָׂר חֹדֶשׁ\hdot
רַבַּן שִׁמְעוֹן בֶּן גַּמְלִיאֵל אוֹמֵר חִלּוּף הַדְּבָרִים\hdot
הַחַנְוָנִי מְקַנֵּחַ מִדּוֹתָיו פַּעֲמַיִם בְּשַׁבָּת\hdot
וּמְמָחֶה מִשְׁקְלוֹתָיו פַּעַם אַחַת בְּשַׁבָּת וּמְקַנֵּחַ מֹאזְנַיִם עַל כָּל מִשְׁקָל וּמִשְׁקָל׃}

\halacha{אָמַר רַבָּן שִׁמְעוֹן בֶּן גַּמְלִיאֵל בַּמֶּה דְבָרִים אֲמוּרִים בַּלַּח\hdot
אֲבָל בְּיָבֵשׁ אֵינוֹ צָרִיךְ\hdot
וְחַיָּיב לְהַכְרִיעַ לוֹ טֶפַח\hdot
הָיָה שׁוֹקֵל לוֹ עַיִן בְּעַיִן\hdot
נוֹתֵן לוֹ גֵירוּמָיו אֶחָד לַעֲשָׂרָה בַּלַּח וְאֶחָד מֵעֶשְׂרִים בַּיָּבֵשׁ\hdot
מָקוֹם שֶׁנָּהֲגוּ לָמוֹד בַּדַּקָּה\hdot
לֹא יָמוֹד בַּגַּסָּה\hdot
בַּגַּסָּה לֹא יָמוֹד בַּדַּקָּה\hdot
לִמְחוֹק לֹא יִגְדּוֹשׁ\hdot
לִגְדּוֹשׁ לֹא יִמְחוֹק׃}

\perek{הַמּוֹכֵר}{פֵּירוֹת לַחֲבֵירוֹ\hdot
וְלֹא צָֽמְחוּ\hdot
וַאֲפִילוּ זֶרַע פִּשְׁתָּן אֵינוֹ חַיָּב בְּאַחֲרָיוּתָן\hdot
רַבָּן שִׁמְעוֹן בֶּן גַּמְלִיאֵל אוֹמֵר זֵרְעוֹנִי גִנָּה שֶׁאֵינָן נֶאֱכָלִים חַיָּב בְּאַחֲרָיוּתָן׃}

\halacha{הַמּוֹכֵר פֵּירוֹת לַחֲבֵירוֹ\hdot
הֲרֵי זֶה מְקַבֵּל עָלָיו רוֹבַע טִנֹּפֶת לַסֵּאָה\hdot
תְּאֵנִים מְקַבֵּל עָלָיו עֶשֶׂר מְתֻלָּעוֹת לַמֵּאָה\hdot
מַרְתֵּף שֶׁל יַיִן\hdot
מְקַבֵּל עָלָיו עֶשֶׂר קוֹסָסוֹת לַמֵּאָה\hdot
קַנְקַנִּים בַּשָּׁרוֹן\hdot
מְקַבֵּל עָלָיו עֶשֶׂר פוֹסְטִיאוֹת לַמֵּאָה׃}

\halacha{הַמּוֹכֵר יַיִן לַחֲבֵירוֹ וְהֶחְמִיץ\hdot
אֵינוֹ חַיָּב בְּאַחֲרָיוּתוֹ\hdot
וְאִם יָדוּעַ שֶׁיֵּינוֹ מַחְמִיץ\hdot
הֲרֵי זֶה מֶקַח טָעוּת\hdot
וְאִם אָמַר לוֹ יַיִן מְבֻשָּׁם אֲנִי מוֹכֵר לָךְ\hdot
חַיָּב לְהַעֲמִיד לוֹ עַד הָעֲצֶרֶת\hdot
וְיָשָׁן\hdot
מִשֶּׁל אִשְׁתְּקָד\hdot
וּמְיוּשָׁן\hdot
מִשֶּׁל שָׁלֹשׁ שָׁנִים׃}

\halacha{הַמּוֹכֵר מָקוֹם לַחֲבֵירוֹ (לִבְנוֹת לוֹ בַיִת\hdot)
וְכֵן הַמְּקַבֵּל מֵחֲבֵירוֹ לִבְנוֹת לוֹ בֵּית הֲתָנוֹת לִבְנוֹ\hdot
וּבֵית אַלְמָנוֹת לְבִתּוֹ\hdot
בּוֹנֶה אַרְבַּע אַמּוֹת עַל שֵׁשׁ\hdot
דִּבְרֵי רִבִּי עֲקִיבָא\hdot
רִבִּי יִשְׁמָעֵאל אוֹמֵר רֶפֶת בָּקָר הִיא זוֹ\hdot
הָרוֹצֶה לַעֲשׂוֹת רֶפֶת בָּקָר בּוֹנֶה אַרְבַּע אַמּוֹת עַל שֵׁשׁ\hdot
בַּיִת קָטָן שֵׁשׁ עַל שְׁמוֹנֶה\hdot
גָּדוֹל שְׁמוֹנֶה עַל עֶשֶׂר\hdot
טְרַקְלִין עֶשֶׂר עַל עֶשֶׂר\hdot
רוּמוֹ כַּחֲצִי אָרְכּוֹ\hdot
וְכַחֲצִי רָחְבּוֹ\hdot
רְאָיָה לַדָּבָר הֵיכָל וְכוֹתָלָיו\hdot
רַבָּן שִׁמְעוֹן בֶּן גַּמְלִיאֵל אוֹמֵר הַכֹּל כְּבִנְיַן הַהֵיכָל׃}

\halacha{מִי שֶׁיֵּשׁ לוֹ בּוֹר לִפְנִים מִבֵּיתוֹ שֶׁל חֲבֵירוֹ\hdot
נִכְנָס בְּשָׁעָה שֶׁדֶּרֶךְ בְּנֵי אָדָם נִכְנָסִים\hdot
וְיוֹצֵא בְּשָׁעָה שֶׁדֶּרֶךְ בְּנֵי אָדָם יוֹצְאִין\hdot
וְאֵינוֹ מַכְנִיס בְּהֶמְתּוֹ וּמַשְׁקֶה מִבּוֹרוֹ\hdot
אֶלָּא מְמַלֵּא וּמַשְׁקֶה מִבַּחוּץ\hdot
זֶה עוֹשֶׂה לוֹ פוֹתַחַת וְזֶה עוֹשֶׂה לוֹ פוֹתַחַת׃}

\halacha{מִי שֶׁיֵּשׁ לוֹ גִּנָּה לִפְנִים מִגִּנָּתוֹ שֶׁל חֲבֵירוֹ\hdot
נִכְנָס בְּשָׁעָה שֶׁדֶּרֶךְ בְּנֵי אָדָם נִכְנָסִים\hdot
וְיוֹצֵא בְּשָׁעָה שֶׁדֶּרֶךְ בְּנֵי אָדָם יוֹצְאִין\hdot
וְאֵינוֹ מַכְנִיס לְתוֹכָהּ תַּגָּרִין\hdot
וְלֹא יִכָּנֵס מִתּוֹכָהּ לְתוֹךְ שָׂדֶה אַחֶרֶת\hdot
וְהַחִיצוֹן זוֹרֵעַ אֶת הַדֶּרֶךְ\hdot
נָֽתְנוּ לוֹ דֶרֶךְ מִן הַצַּד מִדַּעַת שְׁנֵיהֶן נִכְנָס בְּשָׁעָה שֶׁהוּא רוֹצֶה\hdot
וְיוֹצֵא בְּשָׁעָה  שֶׁהוּא רוֹצֶה\hdot
וּמַכְנִיס לְתוֹכָהּ תַּגָּרִין\hdot
וְלֹא יִכָּנֵס מִתּוֹכָהּ לְתוֹך שָׂדֶה אַחֶרֶת\hdot
וְזֶה וְזֶה אֵינָם רַשָּׁאִים לְזָרְעָהּ׃}

\halacha{מִי שֶׁהָֽיְתָה דֶּרֶךְ הָרַבִּים עוֹבֶרֶת בְּתוֹךְ שָׂדֵהוּ\hdot
נְטָלָהּ וְנָתַן לָהֶם מִן הַצַּד מַה שֶּׁנָּתַן נָתַן\hdot
וְשֶׁלּוֹ לֹא הִגִּיעוֹ\hdot
דֶּרֶךְ הַיָּחִיד אַרְבַּע אַמּוֹת\hdot
דֶּרֶךְ הָרַבִּים שֵׁשׁ עֶשְׂרֵה אַמָּה\hdot
דֶּרֶךְ הַמֶּלֶךְ אֵין לָהּ שִׁיעוּר\hdot
דֶּרֶךְ הַקֶּבֶר אֵין לָהּ שִׁיעוּר\hdot
הַמַּעֲמָד דַּיָּנֵי צִפּוֹרִי אָֽמְרוּ\hdot
בֵּית אַרְבָּעָה קַבִּין׃}

\halacha{הַמּוֹכֵר מָקוֹם לַחֲבֵירוֹ לַעֲשׂוֹת לוֹ קֶבֶר\hdot
וְכֵן הַמְּקַבֵּל מֵחֲבֶרוֹ לַעֲשׂוֹת לוֹ קֶבֶר\hdot
עוֹשֶׂה תוֹכָהּ שֶׁל מְעָרָה אַרְבַּע אַמּוֹת עַל שֵׁשׁ\hdot
וּפוֹתֵחַ לְתוֹכָהּ שְׁמוֹנָה כּוּכִין\hdot
שְׁלֹשָׁה מִכָּאן וּשְׁלֹשָׁה מִכָּאן וּשְׁנַיִם כְּנֶגְדָּן\hdot
וְהַכּוּכִין אָרְכָּן אַרְבַּע אַמּוֹת\hdot
וְרוּמָן שִׁבְעָה וְרָחְבָּן שִׁשָּׁה\hdot
רִבִּי שִׁמְעוֹן אוֹמֵר עוֹשֶׂה תוֹכָהּ שֶׁל מְעָרָה שֵׁשׁ אַמּוֹת עַל שְׁמוֹנֶה\hdot
וּפוֹתֵחַ לְתוֹכָהּ שְׁלֹשָׁה עָשָׂר כּוּךְ\hdot
אַרְבָּעָה מִכָּאן וְאַרְבָּעָה מִכָּאן\hdot
וּשְׁלֹשָׁה מִכְּנֶגְדָּן\hdot
וְאֶחָד מִימִין הַפֶּתַח וְאֶחָד מִן הַשְּׁמֹאל\hdot
וְעוֹשֶׂה חָצֵר עַל פִּי הַמְּעָרָה שֵׁשׁ עַל שֵׁשׁ\hdot
כִּמְלֹא הַמִּטָּה (וְקוֹבְרֶיהָ) וּפוֹתֵחַ לְתוֹכָהּ שְׁתֵּי מְעָרוֹת\hdot
אַחַת מִכָּאן וְאַחַת מִכָּאן\hdot
רִבִּי שִׁמְעוֹן אוֹמֵר אַרְבַּע לְאַרְבַּע רוּחוֹתֶיהָ\hdot
רַבָּן שִׁמְעוֹן בֶּן גַּמְלִיאֵל אוֹמֵר הַכֹּל לְפִי הַסָּלַע׃}

\perek{הָאוֹמֵר}{לַחֲבֵירוֹ בֵּית כּוֹר עָפָר אֲנִי מוֹכֵר לָךְ\hdot
הָיוּ שָׁם נְקָעִים עֲמוּקִים עֲשָׂרָה טְפָחִים\hdot
אוֹ סְלָעִים גְּבוֹהִים עֲשָׂרָה טְפָחִים\hdot
אֵינָן נִמְדָדִין עִמָּהּ\hdot
פָּחוּת מִכָּאן נִמְדָדִין עִמָּהּ\hdot
וְאִם אָמַר לוֹ כְּבֵית כּוֹר עָפָר\hdot
אֲפִילוּ הָיוּ שָׁם נְקָעִים עֲמוּקִים יוֹתֵר מֵעֲשָׂרָה טְפָחִים\hdot
אוֹ סְלָעִים גְּבוֹהִים יוֹתֵר מֵעֲשָׂרָה טְפָחִים\hdot
הֲרֵי אֵלּוּ נִמְדָדִין עִמָּהּ׃}

\halacha{בֵּית כּוֹר עָפָר אֲנִי מוֹכֵר לָךְ מִדָּה בְחֶבֶל\hdot
פִחֵת כָּל שֶׁהוּא יְנַכֶּה\hdot
הוֹתִיר כָּל שֶׁהוּא יַחֲזִיר\hdot
אִם אָמַר הֵן חָסֵר הֵן יָתֵר\hdot
אֲפִילוּ פִּחֵת רֹבַע לְסֵאָה\hdot
אוֹ הוֹתִיר רֹבַע לְסֵאָה הִגִּיעוֹ\hdot
יוֹתֵר מִכָּאן יַעֲשֶׂה חֶשְׁבּוֹן\hdot
מַה הוּא מַחֲזִיר לוֹ\hdot
מָעוֹת\hdot
וְאִם רָצָה מַחֲזִיר לוֹ קַרְקַע\hdot
וְלָמָּה אָֽמְרוּ מַחֲזִיר לוֹ מָעוֹת\hdot
לְיַפּוֹת כֹּחוֹ שֶׁל מוֹכֵר\hdot
שֶׁאִם שִׁיֵּיר בַּשָּׂדֶה בֵּית תִּשְׁעָה קַבִּין וּבַגִּנָּה בֵּית חֲצִי קַב\hdot
וּכְדִבְרֵי רִבִּי עֲקִיבָא בֵּית רֹבַע\hdot
מַחֲזִיר לוֹ אֶת הַקַּרְקַע\hdot
וְלֹא אֶת הָרֹבַע בִּלְבָד הוּא מַחֲזִיר לוֹ\hdot
אֶלָּא אֶת כָּל הַמּוֹתָר׃}

\halacha{מִדָּה בְחֶבֶל אֲנִי מוֹכֵר לָךְ הֵן חָסֵר וְהֵן יָתֵר\hdot
בִּטֵּל הֵן חָסֵר הֵן יָתֵר אֶת מִדָּה בְחֶבֶל\hdot
הֵן חָסֵר הֵן יָתֵר מִדָּה בְחֶבֶל\hdot
בִּטֵּל מִדָּה בְחֶבֶל אֶת הֵן חָסֵר הֵן יָתֵר\hdot
דִּבְרֵי בֶּן נָנָס\hdot
בְּסִימָנָיו וּבִמְצָרָיו\hdot
פָּחוּת מִשְּׁתוּת הִגִּיעוֹ\hdot
עַד שְׁתוּת יְנַכֶּה׃}

\halacha{הָאוֹמֵר לַחֲבֵירוֹ חֲצִי שָׂדֶה אֲנִי מוֹכֵר לָךְ מְשַׁמְּנִין בֵּינֵיהֶן וְנוֹטֵל חֲצִי שָׂדֵהוּ\hdot
חֶצְיָהּ בַּדָּרוֹם אֲנִי מוֹכֵר לָךְ\hdot
מְשַׁמְּנִין בֵּינֵיהֶן וְנוֹטֵל חֶצְיָהּ בַּדָּרוֹם\hdot
וְהוּא מְקַבֵּל עָלָיו מְקוֹם הַגָּדֵר\hdot
וְחָרִיץ וּבֶן חָרִיץ\hdot
וּכַמָּה הוּא חָרִיץ שִׁשָּׁה טְפָחִים וּבֶן חָרִיץ שְׁלֹשָׁה׃}

\perek{יֵשׁ}{נוֹחֲלִין וּמַנְחִילִין\hdot
וְיֵשׁ נוֹחֲלִין וְלֹא מַנְחִילִין\hdot
מַנְחִילִין וְלאֹ נוֹחֲלִין\hdot
לֹא נוֹחֲלִין וְלֹא מַנְחִילִין\hdot
וְאֵלּוּ נוֹחֲלִין וּמַנְחִילִין\hdot
הָאָב אֶת הַבָּנִים\hdot
וְהַבָּנִים אֶת הָאָב\hdot
וְהָאַחִין מִן הָאָב נוֹחֲלִין וּמַנְחִילִין\hdot
הָאִישׁ אֶת אִמּוֹ\hdot
וְהָאִישׁ אֶת אִשְׁתּוֹ\hdot
וּבְנֵי אֲחִיּוֹת נוֹחֲלִין וְלֹא מַנְחִילִין\hdot
הָאִשָּׁה אֶת בָּנֶיהָ\hdot
וְהָאִשָּׁה אֶת בַּעְלָהּ וַאֲחֵי הָאַם\hdot
מַנְחִילִין וְלֹא נוֹחֲלִין\hdot
וְהָאַחִין מִן הָאֵם לֹא נוֹחֲלִין וְלֹא מַנְחִילִין׃}

\halacha{סֵדֶר נָחֲלוֹת כַּךְ הוּא\hdot
אִישׁ כִּי יָמוּת וּבֵן אֵין לוֹ\hdot
וְהַעֲבַרְתֶּם אֶת נַחֲלָתוֹ לְבִתּוֹ\hdot
בֵּן קוֹדֵם לַבַּת\hdot
וְכָל יוֹצְאֵי יְרֵכוֹ שֶׁל בֵּן\hdot
קוֹדְמִין לַבַּת\hdot
בַּת קוֹדֶמֶת לָאַחִין\hdot
וְכָל יוֹצְאֵי יְרֵכָהּ שֶׁל בַּת\hdot
קוֹדְמִין לָאַחִין\hdot
אַחִין קוֹדְמִין לְאַחֵי הָאָב\hdot
וְכָל יוֹצְאֵי יְרֵיכָן שֶׁל אַחִין\hdot
קוֹדְמִין לְאַחֵי הָאָב\hdot
זֶה הַכְּלָל כָּל הַקּוֹדֵם בְּנַחֲלָה יוֹצְאֵי יְרֵכוֹ קוֹדְמִין\hdot
וְהָאָב קוֹדֵם לְכָל יוֹצְאֵי יְרֵכוֹ׃}

\halacha{בְּנוֹת צְלָפְחָד נָֽטְלוּ שְׁלֹשָׁה חֲלָקִים בַּנַּחֲלָה\hdot
חֵלֶק אֲבִיהֶן שֶׁהָיָה מִיּוֹצְאֵי מִצְרַיִם\hdot
וְחֶלְקוֹ עִם אֶחָיו בִּנִכְסֵי חֵפֶר וְשֶׁהָיָה בְּכוֹר נוֹטֵל שְׁנֵי חֲלָקִים׃}

\halacha{אֶחָד הַבֵּן וְאֶחָד הַבַּת בַּנַּחֲלָה\hdot
אֶלָּא שֶׁהַבֵּן נוֹטֵל פִּי שְׁנַיִם בְּנִכְסֵי הָאָב\hdot
וְאֵינוֹ נוֹטֵל שְׁנַיִם בְּנִכְסֵי הָאֵם\hdot
וְהַבָּנוֹת נִזּוֹנוֹת מִנִּכְסֵי הָאָב\hdot
וְאֵינָן נִזּוֹנוֹת מִנִּכְסֵי הָאֵם׃}

\halacha{הָאוֹמֵר אִישׁ פּלוֹנִי בְנִי בְכוֹר לֹא יִטּוֹל פִּי שְׁנַיִם\hdot
אִישׁ פְּלוֹנִי בְנִי לֹא יִירַשׁ עִם אֶחָיו\hdot
לֹא אָמַר כְּלוּם\hdot
שֶׁהִתְנָה עַל מַה שֶּׁכָּתוּב בַּתּוֹרָה\hdot
הַמְּחַלֵּק נְכָסָיו לְבָנָיו עַל פִּיו\hdot
רִבָּה לְאֶחָד וּמִיעֵט לְאֶחָד\hdot
וְהִשְׁוָה לָהֶן אֶת הַבְּכוֹר דְּבָרָיו קַיָּמִין\hdot
וְאִם אָמַר מִשּׁוּם יְרוּשָׁה לֹא אָמַר כְּלוּם\hdot
כָּתַב בֵּין בַּתְּחִלָּה\hdot
בֵּין בָּאֶמְצַע\hdot
בֵּין בַּסּוֹף מִשּׁוּם מַתָּנָה\hdot
דְּבָרָיו קַיָּמִין\hdot
הָאוֹמֵר אִישׁ פְּלוֹנִי יִירָשֵׁנִי בְּמָקוֹם שֶׁיֵּשׁ בַּת\hdot
בִּתִּי תִירָשֵׁנִי בְּמָקוֹם שֶׁיֵּשׁ בֵּן\hdot
לֹא אָמַר כְּלוּם\hdot
שֶׁהִתְנָה עַל מַה שֶּׁכָּתוּב בַּתּוֹרָה\hdot
רִבִּי יוֹחָנָן בֶּן בְּרוֹקָא אוֹמֵר אִם אָמַר עַל מִי שֶׁהוּא רָאוּי לִירוּשָׁה\hdot
דְּבָרָיו קַיָּמִין\hdot
וְעַל מִי שֶׁאֵין רָאוּי לִירוּשָׁה\hdot
אֵין דְּבָרָיו קַיָּמִין\hdot
הַכּוֹתֵב אֶת נְכָסָיו לְאַחֵרִים\hdot
וְהִנִּיחַ אֶת בָּנָיו\hdot
מַה שֶּׁעָשָׂה עָשׂוּי (אֲבָל) אֵין רוּחַ חֲכָמִים נוֹחָה הֵימֶנּוּ\hdot
רַבָּן שִׁמְעוֹן בֶּן גַּמְלִיאֵל אוֹמֵר אִם לֹא הָיוּ בָנָיו נוֹהֲגִין כַּשּׁוּרָה זָכוּר לְטוֹב׃}

\halacha{הָאוֹמֵר זֶה בְנִי נֶאֱמָן\hdot
זֶה אָחִי אֵינוֹ נֶאֱמָן\hdot
וְנוֹטֵל עִמּוֹ בְּחֶלְקוֹ\hdot
מֵת יַחְזְרוּ נְכָסִים לִמְקוֹמָן\hdot
נָֽפְלוּ לוֹ נְכָסִים מִמָּקוֹם אַחֵר יִירְשׁוּ אֶחָיו עִמּוֹ\hdot
מִי שֶׁמֵּת וְנִמְצֵאת דַּיְתִּיקִי קְשׁוּרָה עַל יְרֵכוֹ\hdot
הֲרֵי זֶה אֵינָהּ כְּלוּם\hdot
זִכָּה בָּהּ לְאֶחָד\hdot
בֵּין מִן הַיּוֹרְשִׁין\hdot
בֵּין שֶׁאֵינָן מִן הַיּוֹרְשִׁין\hdot
דְּבָרָיו קַיָּמִין׃}

\halacha{הַכּוֹתֵב נְכָסָיו לְבָנָיו צָרִיךְ שֶׁיִּכְתּוֹב מֵהַיּוֹם וּלְאַחַר מִיתָה\hdot
דִּבְרֵי רִבִּי יְהוּדָה\hdot
רִבִּי יוֹסֵי אוֹמֵר אֵינוֹ צָרִיךְ\hdot
הַכּוֹתֵב נְכָסָיו לִבְנוֹ לְאַחַר מוֹתוֹ\hdot
הָאָב אֵינוֹ יָכוֹל לִמְכּוֹר מִפְּנֵי שֶׁהֵן כְּתוּבִין לַבֵּן\hdot
וְהַבֵּן אֵינוֹ יָכוֹל לִמְכּוֹר\hdot
מִפְּנֵי שֶׁהֵן בִּרְשׁוּת הָאָב\hdot
מָכַר הָאָב מְכוּרִין עַד שֶׁיָּמוּת\hdot
מָכַר הַבֵּן אֵין לַלּוֹקֵחַ בָּהֶן כְּלוּם\hdot
עַד שֶׁיָּמוּת הָאָב\hdot
הָאָב תּוֹלֵשׁ וּמַאֲכִיל לְכָל מִי שֶׁיִּרְצֶה\hdot
וּמַה שֶּׁהִנִּיחַ תָּלוּשׁ הֲרֵי הוּא שֶׁל יוֹרְשִׁין\hdot
הִנִּיחַ בָּנִים גּדוֹלִים וּקְטַנִּים\hdot
אֵין הַגְּדוֹלִים מִתְפַּרְנְסִים עַל הַקְּטַנִּים\hdot
וְלאֹ הַקְּטַנִּים נִזּוֹנִים עַל הַגְּדוֹלִים\hdot
אֶלָּא חוֹלְקִין בְּשָׁוֶה\hdot
נָֽשְׂאוּ הַגְּדוֹלִים יִשְׁאוּ הַקְּטַנִּים\hdot
וְאִם אָֽמְרוּ קְטַנִּים\hdot
הֲרֵי אָנוּ נוֹשְׂאִים כְּדֶרֶךְ שֶׁנְּשָׂאתֶם אַתֶּם אֵין שׁוֹמְעִין לָהֶן\hdot
אֶלָּא מַה שֶּׁנָּתַן לָהֶם אֲבִיהֶן נָתַן׃}

\halacha{הִנִּיחַ בָּנוֹת גְּדוֹלוֹת וּקְטַנּוֹת\hdot
אֵין הַגְּדוֹלוֹת מִתְפַּרְנְסוֹת עַל הַקְּטַנּוֹת\hdot
וְלֹא הַקְּטַנּוֹת נְזּוֹנוֹת עַל הַגְּדוֹלוֹת\hdot
אֶלָּא חוֹלְקוֹת בְּשָׁוֶה\hdot
נָֽשְׂאוּ גְדוֹלוֹת יִשְׂאוּ קְטַנּוֹת\hdot
וְאִם אָֽמְרוּ קְטַנּוֹת\hdot
הֲרֵי אָנוּ נוֹשְׂאוֹת בְּדֶרֶךְ שֶׁנְּשָׂאתֶם אַתֶּם\hdot
אֵין שׁוֹמְעִין לָהֶן\hdot
זֶה חֹמֶר בַּבָּנוֹת מִבַּבָּנִים\hdot
שֶׁהַבָּנוֹת נִזּוֹנוֹת עַל הַבָּנִים \hdot
וְאֵין נִזּוֹנוֹת עַל הַבָּנוֹת׃}

\perek{מִי}{שֶׁמֵּת\hdot
וְהִנִּיחַ בָּנִים וּבָנוֹת\hdot
בִּזְמָן שֶׁהַנְּכָסִים מְרֻבִּין\hdot
הַבָּנִים יִירְשׁוּ וְהַבָּנוֹת יִזּוֹנוּ\hdot
נְכָסִים מוּעֲטִין הַבָּנוֹת יִזּוֹנוּ\hdot
וְהַבָּנִים יִשְׁאֲלוּ עַל הַפְּתָחִים\hdot
אַדְמוֹן אוֹמֵר בִּשְׁבִיל שֶׁאֲנִי זָכָר הִפְסַדְתִּי\hdot
אָמַר רַבָּן גַּמְלִיאֵל רוֹאֶה אֲנִי אֶת דִּבְרֵי אַדְמוֹן׃}

\halacha{הִנִּיחַ בָּנִים וּבָנוֹת וְטוֹמְטוֹם\hdot
בִּזְמָן שֶׁהַנְּכָסים מְרֻבִּין\hdot
הַזְּכָרִים דּוֹחִין אוֹתוֹ אֵצֶל נְקֵבוֹת\hdot
נְכָסִים מוּעֲטִין הַנְּקֵבוֹת דּוֹחוֹת אוֹתוֹ אֵצֶל זְכָרִים\hdot
הָאוֹמֵר אִם תֵּלֵד אִשְׁתִּי זָכָר\hdot
יִטּוֹל מָנֶה\hdot
יָֽלְדָה זָכָר נוֹטֵל מָנֶה\hdot
אִם נְקֵבָה מָאתַיִם\hdot
יָֽלְדָה נְקֵבָה\hdot
נוֹטֶלֶת מָאתַיִם\hdot
אִם זָכָר מָנֶה\hdot
וְאִם נְקֵבָה מָאתַיִם\hdot
וְיָֽלְדָה זָכָר וּנְקֵבָה\hdot
הַזָּכָר נוֹטֵל מָנֶה\hdot
וְהַנְּקֵבָה נוֹטֶלֶת מָאתַיִם\hdot
יָֽלְדָה טוֹמְטוֹם אֵינוֹ נוֹטֵל\hdot
אִם אָמַר כָּל מַה שֶּׁתֵּלֵד אִשְׁתִּי יִטּוֹל\hdot
הֲרֵי זֶה יִטּוֹל\hdot
וְאִם אֵין שָׁם יוֹרֵשׁ אֶלָּא הוּא\hdot
יוֹרֵשׁ אֶת הַכֹּל׃}

\halacha{הִנִּיחַ בָּנִים גְּדוֹלִים וּקְטַנִּים\hdot
הִשְׁבִּיחוּ גְדוֹלִים אֶת הַנְּכָסִים\hdot
הִשְׁבִּיחוּ לָאֶמְצַע\hdot
אִם אָֽמְרוּ רְאוּ מַה שֶּׁהִנִּיחַ לָנוּ אַבָּא\hdot
הֲרֵי אָנוּ עוֹשִׂין וְאוֹכְלִין\hdot
הִשְׁבִּיחוּ לְעַצְמָן\hdot
וְכֵן הָאִשָּׁה שֶׁהִשְׁבִּיחָה אֶת הַנְּכָסִים\hdot
הִשְׁבִּיחָה לָאֶמְצַע\hdot
אִם אָֽמְרָה רְאוּ מַה שֶּׁהִנִּיחַ לִי בַעְלִי\hdot
הֲרֵי אֲנִי עוֹשָׂה וְאוֹכֶלֶת\hdot
הִשְׁבִּיחָה לְעַצְמָהּ׃}

\halacha{הָאַחִין הַשּׁוּתָפִין שֶׁנָּפַל אֶחָד מֵהֶן לָאוֹמָנוּת\hdot
נָפַל לָאֶמְצַע\hdot
חָלָה וְנִתְרַפָּא\hdot
נִתְרַפָּא מִשֶּׁל עַצְמוֹ\hdot
הָאַחִין שֶׁעָשׂוּ מִקְצָתָן שֻׁשְׁבִינוּת בְּחַיֵּי הָאָב\hdot
חָֽזְרָה שֻׁשְׁבִינוּת חָֽזְרָה לָאֶמְצַע\hdot
שֶׁהַשֻּׁשְׁבִינוּת נִגְבֵּית בְּבֵית דִּין\hdot
אֲבָל הַשּׁוֹלֵחַ לַחֲבֵירוֹ כַּדֵּי יַיִן וְכַדֵּי שֶׁמֶן\hdot
אֵינָן נִגְבִּין בְּבֵית דִּין\hdot
מִפְּנֵי שֶׁהֵן גְּמִילוּת חֲסָדִים׃}

\halacha{הַשּׁוֹלֵחַ סִבְלוֹנוֹת לְבֵית חָמִיו שָׁלַח שָׁם מֵאָה מָנֶה\hdot
וְאָכַל שָׁם סְעוּדַת חָתָן\hdot
אֲפִילוּ בְדִינָר אֵינָן נִגְבִּין\hdot
לֹא אָכַל שָׁם סְעוּדַת חָתָן\hdot
הֲרֵי אֵלּוּ נִגְבִּין\hdot
שָׁלַח סִבְלוֹנוֹת מְרֻבִּים\hdot
כְּדֵי שֶׁיַּחְזְרוּ עִמָּה לְבֵית בַּעְלָהּ\hdot
הֲרֵי אֵלּוּ נִגְבִּין\hdot
סִבְלוֹנוֹת מוּעֲטִין\hdot
כְּדֵי שֶׁתִּשְׁתַּמֵּשׁ בָּהֶן בְּבֵית אָבִיהָ אֵינָן נִגְבִּין׃}

\halacha{שְׁכִיב מֵרַע שֶׁכָּתַב כָּל נְכָסָיו לַאֲחֵרִים\hdot
וְשִׁיֵּר קַרְקַע כָּל שֶׁהוּא\hdot
מַתָּנָתוֹ קַיֶּמֶת\hdot
לֹא שִׁיֵּר קַרְקַע כָּל שֶׁהוּא אֵין מַתָּנָתוֹ קַיֶּמֶת\hdot
לֹא כָתַב בָּהּ שְׁכִיב מֵרַע\hdot
הוּא אוֹמֵר שְׁכִיב מֵרַע הָיָה\hdot
וְהֵן אוֹמְרִין בָּרִיא הָיָה\hdot
צָרִיךְ לְהָבִיא רְאָיָה שֶׁהָיָה שְׁכִיב מֵרַע\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים הַמּוֹצִיא מֵחֲבֵירוֹ עָלָיו הָֽרְאָיָה׃}

\halacha{הַמְּחַלֵּק נְכָסָיו עַל פִּיו\hdot
רִבִּי אֱלִיעֶזֶר אוֹמֵר אֶחָד בָּרִיא וְאֶחָד מְסֻכָּן\hdot
נְכָסִים שֶׁיֵּשׁ לָהֶן אַחֲרָיוּת\hdot
נִקְנִין בְּכֶסֶף וּבִשְׁטָר וּבַחֲזָקָה\hdot
וְשֶׁאֵין לָהֶן אַחֲרָיוּת\hdot
אֵין נִקְנִין אֶלָּא בִּמְשִׁיכָה\hdot
אָֽמְרוּ לוֹ מַעֲשֶׂה בְּאִמָּן שֶׁל בְּנֵי רוֹכֵל\hdot
שֶׁהָֽיְתָה חוֹלָה\hdot
וְאָֽמְרָה תְּנוּ כְבִינָתִי לְבִתִּי\hdot
וְהִיא בִּשְׁנֵים עָשָׂר מָנֶה\hdot
וּמֵתָה וְקִיְּמוּ אֶת דְּבָרֶיהָ\hdot
אָמַר לָהֶן בְּנֵי רוֹכֵל תְקַבְּרֵם אִמָּן\hdot
וַחֲכָמִים אוֹמְרִים בְּשַׁבָּת דְּבָרָיו קַיָּמִין\hdot
מִפְּנֵי שֶׁאֵינוֹ יָכוֹל לִכְתּוֹב\hdot
אֲבָל לֹא בַחוֹל\hdot
רִבִּי יְהוֹשֻׁעַ אוֹמֵר בְּשַׁבָּת אָֽמְרוּ\hdot
קַל וָחֹמֶר בַּחוֹל\hdot
כַּיּוֹצֵא בוֹ זָכִין לַקָּטָן וְאֵין זָכִין לַגָּדוֹל\hdot
רִבִּי יְהוֹשֻׁעַ אוֹמֵר לַקָּטָן אָֽמְרוּ\hdot
קַל וָחֹמֶר לַגָּדוֹל׃}

\halacha{נָפַל הַבַּיִת עָלָיו וְעַל אָבִיו\hdot
אוֹ עָלָיו וְעַל מוֹרִישָׁיו\hdot
וְהָֽיְתָה עָלָיו כְּתוּבַת אִשָּׁה\hdot
וּבַעֲלֵי חוֹב\hdot
יוֹרְשֵׁי הָאָב אוֹמְרִים הַבֵּן מֵת רִאשׁוֹן\hdot
וְאַחַר כַּךְ מֵת הָאָב\hdot
וּבַעֲלֵי הַחוֹב אוֹמְרִים הָאָב מֵת רִאשׁוֹן\hdot
וְאַחַר כַּךְ מֵת הַבֵּן\hdot
בִּית שַׁמָּאי אוֹמְרִים יַחֲלוֹקוֹ\hdot
וּבֵית הִלֵּל אוֹמְרִים נְכָסִין בְּחֶזְקָתָן׃}
