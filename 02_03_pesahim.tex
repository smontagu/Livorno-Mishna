\tractatehead{מסכת פסחים}{pesahim}

\chead{יום ז}

\perek[832]{אוֹר}{לְאַרְבָּעָה עָשָׂר בּוֹדְקִין אֶת הֶחָמֵץ לְאוֹר הַנֵּר\hdot
כָּל מָקוֹם שֶׁאֵין מַכְנִיסִין בּוֹ חָמֵץ\hdot
אֵין צָרִיךְ בְּדִיקָה\hdot
וְלָמָּה אָֽמְרוּ שְׁתֵּי שׁוּרוֹת בַּמַּרְתֵּף\hdot
מָקוֹם שֶׁמַּכְנִיסִין בּוֹ חָמֵץ\hdot
בֵּית שַׁמָּאי אוֹמְרִים שְׁתֵּי שׁוּרוֹת עַל פְּנֵי כָל הַמַּרְתֵּף\hdot
וּבֵית הִלֵּל אוֹמְרִים שְׁתֵּי שׁוּרוֹת הַחִיצוֹנוֹת שֶׁהֵן הָעֶלְיוֹנוֹת׃}

\halacha{אֵין חוֹשְׁשִין שֶׁמֶּא גָֽרְרָה חֻלְדָה מִבַּיִת לְבַיִת וּמִמָּקוֹם לְמָקוֹם\hdot
דְּאִם כֵּן מֵחָצֵר לֶחָצֵר וּמֵעִיר לָעִיר\hdot
אֵין לַדָּבָר סוֹף׃}

\halacha{רִבִּי יְהוּדָה אוֹמֵר בּוֹדְקִין אוֹר אַרְבָּעָה עָשָׂר וּבְאַרְבָּעָה עָשָׂר שַׁחְרֵית\hdot
וּבְשַׁעַת הַבִּיעוּר\hdot
וַחֲכָמִים אוֹמְרִים לֹא בָדַק אוֹר אַרְבַָּעָה עָשָׂר\hdot
יִבְדּוֹק בְּאַרְבָּעָה עָשָׂר\hdot
לֹא בָדַק בְּאַרְבָּעָה עָשָׂר\hdot
יִבְדּוֹק בְּתוֹךְ הַמּוֹעֵד\hdot
לֹא בָדַק בְּתוֹךְ הַמּוֹעֵד יִבְדּוֹק לְאַחַר הַמּוֹעֵד\hdot
וּמַה שֶּׁמְּשַׁיֵּר יַנִּיחֶנּוּ בְצִנְעָא כְּדֵי שֶׁלֹּא יְהֵא צָרִיךְ בְּדִיקָה אַחֲרָיו׃}

\halacha{רִבִּי מֵאִיר אוֹמֵר אוֹכְלִין כָּל חָמֵשׁ וְשׂוֹרְפִין בִּתְחִלַּת שֵׁשׁ
רִבִּי יְהוּדָה אוֹמֵר אוֹכְלִין כָּל אַרְבַּע\hdot
וְתוֹלִין כָּל חָמֵשׁ\hdot
וְשׂוֹרְפִין בִּתְחִלַּת שֵׁשׁ׃}

\halacha[136]{וְעוֹד אָמַר רִבִּי יְהוּדָה שְׁתֵּי חַלּוֹת שֶׁל תּוֹדָה פְּסוּלוֹת וּמוּנָחוֹת עַל גַּג הָאִצְטְבָא\hdot
כָּל זְמַן שֶׁמּוּנָחוֹת כָּל הָעָם אוֹכְלִין\hdot
נִטְּלָה אֶחָת תּוֹלִין\hdot
לֹא אוֹכְלִין וְלֹא שׂוֹרְפִין\hdot
נִטְּלוּ שְׁתֵּיהֶן הִתְחִילוּ כָל הָעָם שׂוֹרְפִים\hdot
רַבָּן גַּמְלִיאֵל אוֹמֵר חוֹלִין נֶאֱכָלִין כָּל אַרְבַּע\hdot
וּתְרוּמָה כָּל חָמֵשׁ\hdot
וְשׁוֹרְפִין בִּתְחִלַּת שֵׁשׁ׃}

\halacha[334]{רִבִּי חֲנִינָא סְגַן הַכֹּהֲנִים אוֹמֵר מִימֵיהֶן שֶׁל כֹּהֲנִים לֹא נִמְנְעוּ מִלִּשְׂרוֹף אֶת הַבָּשָׂר שֶׁנִּטְמָא בְּוָלֶד הַטֻּמְאָה עִם הַבָּשָׂר שֶׁנִּטְמָא בְּאָב הַטֻּמְאָה\hdot
אַף עַל פִּי שֶׁמּוֹסִיפִין טֻמְאָה עַל טֻמְאָתוֹ\hdot
הוֹסִיף רִבִּי עֲקִיבָא וְאָמַר מִימֵיהֶם שֶׁל כֹּהֲנִים לֹא נִמְנְעוּ מִלְּהַדְלִיק אֶת הַשֶּׁמֶן שֶׁנִּפְסַל בִּטְבוּל יוֹם\hdot
בְּנֵר שֶׁנִּטְמָא בִּטְמֵא מֵת\hdot
אַף עַל פִּי שֶׁמּוֹסִיפִין טֻמְאָה עַל טֻמְאָתוֹ׃}

\halacha[417]{אָמַר רִבִּי מֵאִיר מִדִּבְרֵיהֶם לָמַדְנוּ שֶׁשּׂוֹרְפִין תְּרוּמָה טְהוֹרָה עִם הַטְּמֵאָה בַּפֶּסַח\hdot
אָמַר לוֹ רִבִּי יוֹסֵי אֵינָהּ הִיא הַמִּדָּה\hdot
וּמוֹדִים רִבִּי אֱלִיעֶזֶר וְרִבִּי יְהוֹשֻׁעַ שֶׁשּׂוֹרְפִין זוֹ לְעַצְמָהּ וְזוֹ לְעַצְמָהּ\hdot
עַל מָה נֶחֱלָקוּ עַל הַתְּלוּיָה וְעַל הַטְּמֵאָה\hdot
שֶׁרִבִּי אֱלִיעֶזֶר אוֹמֵר תִּשָּׂרֵף זוֹ לְעַצְמָהּ וְזוֹ לְעַצְמָהּ\hdot
וְרִבִּי יְהוֹשֻׁעַ אוֹמֵר שְׁתֵּיהֶן כְּאֶחָת׃}

\perek[2856]{כָּל}{שָׁעָה שֶׁמּוּתָר לֶאֱכוֹל\hdot
מַאֲכִיל לַבְּהֵמָה לַחַיָּה וְלָעוֹפוֹת\hdot
וּמוֹכְרוֹ לַנָּכְרִי\hdot
וּמוּתָר בַּהֲנָאָתוֹ\hdot
עָבַר זְמַנּוֹ\hdot
אָסוּר בַּהֲנָאָתוֹ\hdot
וְלֹא יַסִּיק בּוֹ תַּנּוּר וְכִירַיִם\hdot
רִבִּי יְהוּדָה אוֹמֵר אֵין בִּיעוּר חָמֵץ אֶלָּא שְׂרֵפָה\hdot
וַחֲכָמִים אוֹמְרִים אַף מְפָרֵר וְזוֹרֶה לָרוּחַ\hdot
אוֹ מַטִּיל לַיָּם׃}

\halacha{חָמֵץ שֶׁל נָכְרִי שֶׁעָבַר עָלָיו הַפֶּסַח\hdot
מוּתָר בַּהֲנָאָה\hdot
וְשֶׁל יִשְׂרָאֵל אָסוּר בַּהֲנָאָה\hdot
שֶׁנֶּאֱמַר לֹא יֵרָאֶה לְךָ שְׂאוֹר׃}

\halacha{נָכְרִי שֶׁהִלְוָה אֶת יִשְׂרָאֵל עַל חֶמְצוֹ\hdot
אַחַר הַפֶּסַח מוּתָר בַּהֲנָאָה\hdot
וְיִשְׂרָאֵל שֶׁהִלְוָה אֶת הַנָּכְרִי עַל חֶמְצוֹ\hdot
אַחַר הַפֶּסַח אָסוּר בַּהֲנָאָה\hdot
חָמֵץ שֶׁנָּֽפְלָה עָלָיו מַפּוֹלֶת הֲרֵי הוּא כִמְבוֹעָר\hdot
רַבָּן שִׁמְעוֹן בֶּן גַּמְלִיאֵל אוֹמֵר כָּל שֶׁאֵין הַכֶּלֶב יָכוֹל לְחַפֵּשׂ אַחֲרָיו׃}

\halacha[787]{הָאוֹכֵל תְּרוּמַת חָמֵץ בַּפֶּסַח\hdot
בְּשׁוֹגֵג\hdot
מְשַׁלֵּם קֶרֶן וָחֹמֶשׁ\hdot
בְּמֵזִיד\hdot
פָּטוּר מִתַּשְׁלוּמִים\hdot
וּמִדְּמֵי עֵצִים׃}

\begin{minipage}{\textwidth}
\halacha[34]{אֵלּוּ דְבָרִים שֶׁאָדָם יוֹצֵא בָהֶן יְדֵי חוֹבָתוֹ בַפֶּסַח\hdot
בַּחִטִּים\hdot
וּבַשְּׂעוֹרִין\hdot
בַּכֻּסְּמִין\hdot
וּבְשִׁבּוֹלֶת שׁוּעָל\hdot
וּבַשִּׁיפוֹן\hdot
וְיוֹצְאִין בַּדְּמָאי\hdot
וּבְמַעֲשֵׂר רִאשׁוֹן שֶׁנִּטְּלָה תְרוּמָתוֹ\hdot
וּבְמַעֲשֵׂר שֵׁנִי וְהֶקְדֶּשׁ שֶׁנִּפְדּוּ\hdot
וְהַכֹּהֲנִים בַּחַלָּה וּבַתְּרוּמָה\hdot
אֲבָל לֹא בַטֶּבֶל\hdot
וְלֹא בְמַעֲשֵׂר רִאשׁוֹן שֶֹלֹּא נִטְּלָה תְרוּמָתוֹ\hdot
וְלֹא בְמַעֲשֵׂר שֵׁנִי וְהֶקְדֵּשׁ שֶׁלֹּא נִפְדּוּ\hdot
חַלּוֹת תּוֹדָה וּרְקִיקֵי נָזִיר\hdot
עֲשָׂאָן לְעַצְמוֹ\hdot
אֵין יוֹצְאִין בָּהֶן\hdot
עֲשָׂאָן לִמְכּוֹר בַּשּׁוּק\hdot
יוֹצְאִין בָּהֶן׃}
\end{minipage}

\halacha[756]{וְאֵלּוּ יְרָקוֹת שֶׁאָדָם יוֹצֵא בָהֶן יְדֵי חוֹבָתוֹ בַפֶּסַח\hdot
בַּחֲזֶרֶת\hdot
וּבְעוֹלְשִׁין\hdot
וּבְתִמְכָא\hdot
וּבְחַרְחֲבִינָא\hdot
וּבְמָרוֹר\hdot
יוֹצְאִין בָּהֶן בֵּין לַחִין בֵּין יְבֵשִׁין\hdot
אֲבָל לֹא כְבוּשִׁין\hdot
וְלֹא שְׁלוּקִין\hdot
וְלֹא מְבֻשָּׁלִין\hdot
וּמִצְטָֽרְפִין לַכַּזַּיִת\hdot
וְיוֹצְאִין בְּקֶלַח שֶׁלָּהֶן\hdot
וּבַדְּמָאי\hdot
וּבְמַעֲשֵׂר רִאשׁוֹן שֶׁנִּטְּלָה תְרוּמָתוֹ\hdot
וּבְמַעֲשֵׂר שֵׁנִי וְהֶקְדֶּשׁ שֶׁנִּפְדּוּ׃}

\halacha{אֵין שׁוֹרִין אֶת הַמֻּרְסָן לַתַּרְנְגוֹלִים\hdot
אֲבָל חוֹלְטִין\hdot
הָאִשָּׁה לֹא תִשְׁרֶה אֶת הַמֻּרְסָן שֶׁתּוֹלִיךְ בְּיָדָהּ לַמֶּרְחַץ\hdot
אֲבָל שָׁפָה הִיא עַל בְּשָׂרָהּ יָבֵשׁ\hdot
וְלֹא יִלְעוֹס אָדָם חִטִּין וְיַנִּיחַ עַל מַכָּתוֹ בַּפֶּסַח\hdot
מִפְּנֵי שֶׁהֵן מַחֲמִיצוֹת׃}

\halacha[223]{אֵין נוֹתְנִין קֶמַח לְתוֹךְ הַחֲרוֹסֶת אוֹ לְתוֹךְ הַחַרְדָּל\hdot
וְאִם נָתַן יֹאכַל מִיָּד\hdot
וְרִבִּי מֵאִיר אוֹסֵר\hdot
אֵין מְבַשְּׁלִין אֶת הַפֶּסַח לֹא בְמַשְׁקִין וְלֹא בְמֵי פֵירוֹת\hdot
אֲבָל סָכִין וּמַטְבִּילִין אוֹתוֹ בָהֶן\hdot
מֵי תַשְׁמִישׁוֹ שֶׁל נַחְתּוֹם יִשָּֽׁפְכוּ\hdot
מִפְּנֵי שֶׁהֵן מַחֲמִיצִין׃}

\perek[1337]{אֵלּוּ}{עוֹבְרִין בַּפֶּסַח\hdot
כּוֹתַח הַבַּבְלִי\hdot
וְשֵׁכָר הַמָּדִי\hdot
וְחֹמֶץ הָאֲדוֹמִי\hdot
וְזֵיתוֹם הַמִּצְרִי\hdot
וְזוּמָן שֶׁל צְבָעִים\hdot
וַעֲמֵילָן שֶׁל טַבָּחִים\hdot
וְקוֹלָן שֶׁל סוֹפְרִים\hdot
רִבִּי אֱלִיעֶזֶר אוֹמֵר אַף תַּכְשִׁיטֵי נָשִׁים\hdot
זֶה הַכְּלָל\hdot
כָּל שֶׁהוּא מִמִּין דָּגָן הֲרֵי זֶה עוֹבֵר בַּפֶּסַח\hdot
הֲרֵי אֵלּוּ בְאַזְהָרָה\hdot
וְאֵין בָּהֶן מִשּׁוּם כָּרֵת׃}

\halacha{בָּצֵק שֶׁבְּסִדְקֵי עֲרֵיבָה\hdot
אִם יֵשׁ כַּזַּיִת בְּמָקוֹם אֶחָד\hdot
חַיָּב לְבָעֵר\hdot
פָּחוּת מִכָּאן\hdot
בָּטֵל בְּמִיעוּטוֹ\hdot
וְכֵן לְעִנְיַן הַטֻּמְאָה\hdot
אִם מַקְפִּיד עָלָיו חוֹצֵץ\hdot
וְאִם רוֹצֶה בְקִיּוּמוֹ\hdot
הֲרֵי הוּא כַעֲרֵיבָה\hdot
בָּצֵק הַחֵרֵשׁ\hdot
אִם יֵשׁ כַּיּוֹצֵא בוֹ שֶׁהֶחֱמִיץ\hdot
הֲרֵי זֶה אָסוּר׃}

\halacha[158]{כֵּיצַד מַפְרִישִׁין חַלָּה בְטֻמְאָה בְּיוֹם טוֹב\hdot
רִבִּי אֱלִיעֶזֶר אוֹמֵר לֹא תִקְרָא לָהּ שֵׁם עַד שֶׁתֵּאָפֶה\hdot
(רִבִּי יְהוּדָה) בֶּן בְּתֵירָא אוֹמֵר תַּטִּיל בְּצוֹנֵן\hdot
אָמַר רִבִּי יְהוֹשֻׁעַ לֹא זֶה הוּא חָמֵץ\hdot
שֶׁמֻּזְהָרִים עָלָיו בְּבַל יֵרָאֶה וּבְבַל יִמָּצֵא\hdot
אֶלָּא מַפְרִישָׁתָהּ וּמַנִּיחָתָהּ עַד הָעֶרֶב\hdot
וְאִם הֶחֱמִיצָה הֶחֱמִיצָה׃}

\halacha[945]{רַבָּן גַּמְלִיאֵל אוֹמֵר שָׁלֹשׁ נָשִׁים לָשׁוֹת כְּאַחַת\hdot
וְאוֹפוֹת בְּתַנּוּר אֶחָד זוֹ אַחַר זוֹ\hdot
וַחֲכָמִים אוֹמְרִים שָׁלֹשׁ נָשִׁים עוֹסְקוֹת בַּבָּצֵק\hdot
אַחַת לָשָׁה\hdot
וְאַחַת עוֹרֶכֶת\hdot
וְאַחַת אוֹפָה\hdot
רִבִּי עֲקִיבָא אוֹמֵר לֹא כָל הַנָּשִׁים\hdot
וְלֹא כָל הָעֵצִים\hdot
וְלֹא כָל הַתַּנּוּרִים שָׁוִין\hdot
זֶה הַכְּלָל\hdot
תָּפַח תִּלְטוֹשׁ בְּצוֹנֵן׃}

\halacha[3471]{שִׂיאוּר יִשָּׂרֵף\hdot
וְהָאוֹכְלוֹ פָּטוּר\hdot
סִדּוּק יִשָּׂרֵף\hdot
וְהָאוֹכְלוֹ חַיָּב כָּרֵת\hdot
אֵיזֶהוּ שִׂיאוּר\hdot
כְּקַרְנֵי חֲגָבִים\hdot
סִדּוּק\hdot
שֶׁנִּתְעָֽרְבוּ סְדָקָיו זֶה בַזֶּה\hdot
דִּבְרֵי רִבִּי יְהוּדָה\hdot
וַחֲכָמִים אוֹמְרִים זֶה וְזֶה הָאוֹכְלוֹ חַיָּב כָּרֵת\hdot
וְאֵיזֶהוּ שִׂיאוּר\hdot
כָּל שֶׁהִכְסִיפוּ פָנָיו\hdot
כְּאָדָם שֶׁעָֽמְדוּ שַׂעֲרוֹתָיו׃}

\halacha[1383]{אַרְבָּעָה עָשָׂר שֶׁחַל לִהְיוֹת בְּשַׁבָּת\hdot
מְבַעֲרִים אֶת הַכֹּל מִלִּפְנֵי הַשַּׁבָּת\hdot
דִּבְרֵי רִבִּי מֵאִיר\hdot
וַחֲכָמִים אוֹמְרִים בִּזְמַנָּן\hdot
רִבִּי אֱלִיעֶזֶר בַּר צָדוֹק אוֹמֵר תְּרוּמָה מִלִּפְנֵי שַׁבָּת\hdot
וְחוֹלִין בִּזְמַנָּן׃}

\halacha[143]{הַהוֹלךְ לִשְׁחוֹט אֶת פִּסְחוֹ\hdot
וְלָמוּל אֶת בְּנוֹ\hdot
וְלֶאֱכוֹל סְעוּדַת אֵירוּסִין בְּבֵית חָמִיו\hdot
וְנִזְכָּר שֶׁיֵּשׁ לוֹ חָמֵץ בְּתוֹךְ בֵּיתוֹ\hdot
אִם יָכוֹל לַחֲזוֹר וּלְבָעֵר וְלַחֲזוֹר לְמִצְוָתוֹ\hdot
יַחֲזוֹר וִיבָעֵר\hdot
וְאִם לָאוּ מְבַטְּלוֹ בְּלִבּוֹ\hdot
לְהַצִּיל מִן הַגַּיָּס\hdot
וּמִן הַנָּהָר\hdot
(וּמִן הַלִּסְטִים\hdot)
וּמִן הַדְּלֵיקָה\hdot
וּמִן הַמַּפּוֹלֶת\hdot
יְבַטֵּל בִּלִבּוֹ\hdot
וְלִשְׁבּוֹת שְׁבִיתַת הָֽרְשׁוּת\hdot
יַחֲזוֹר מִיָּד׃}

\halacha[1005]{וְכֵן מִי שֶׁיָּצָא מִירוּשָׁלַיִם\hdot
וְנִזְכָּר שֶׁיֵּשׁ בְּיָדוֹ בְּשַׂר קֹדֶשׁ\hdot
אִם עָבַר צוֹפִים\hdot
שׂוֹרְפוֹ בִמְקוֹמוֹ\hdot
וְאִם לָאוּ\hdot
חוֹזֵר וְשׂוֹרְפוֹ לִפְנֵי הַבִּירָה מֵעֲצֵי הַמַּעֲרָכָה\hdot
וְעַד כַּמָּה הֵן חוֹזְרִין\hdot
רִבִּי מֵאִיר אוֹמֵר זֶה וְזֶה בְּכַבֵּיצָה\hdot
רִבִּי יְהוּדָה אוֹמֵר זֶה וְזֶה בְּכַזַּיִת\hdot
וַחֲכָמִים אוֹמְרִים בְּשַׂר קֹדֶשׁ בְּכַזַּיִת\hdot
וְחָמֵץ בְּכַבֵּיצָה׃}

\perek[1472]{מָקוֹם}{שֶׁנָּהֲגוּ לַעֲשׂוֹת מְלָאכָה בְּעַרְבֵי פְסָחִים עַד חֲצוֹת\hdot
עוֹשִׂין\hdot
מָקוֹם שֶׁנָּהֲגוּ שֶׁלֹּא לַעֲשׂוֹת\hdot
אֵין עוֹשִׂין\hdot
הַהוֹלֵךְ מִמָּקוֹם שֶׁעוֹשִׂין\hdot
לְמָקוֹם שֶׁאֵין עוֹשִׂין\hdot
אוֹ מִמָּקוֹם שֶׁאֵין עוֹשִׂין לְמָקוֹם שֶׁעוֹשִׂין\hdot
נוֹתְנִין עָלָיו חָמְרֵי מָקוֹם שֶׁיָּצָא מִשָּׁם\hdot
וְחָמְרֵי מָקוֹם שֶׁהָלַךְ לְשָׁם\hdot
וְאַל יְשַׁנֶּה אָדָם מִפְּנֵי הַמַּחְלוֹקֶת׃}

\halacha[631]{כַּיּוֹצֵא בוֹ הַמּוֹלִיךְ פֵּירוֹת שְׁבִיעִית מִמָּקוֹם שֶׁכָּלוּ\hdot
לְמָקוֹם שֶׁלֹּא כָלוּ\hdot
אוֹ מִמָּקוֹם שֶׁלֹּא כָלוּ לְמָקוֹם שֶׁכָּלוּ\hdot
חַיָּב לְבָעֵר\hdot
רִבִּי יְהוּדָה אוֹמֵר\hdot
אוֹמְרִים לוֹ צֵא וְהָבֵא לָךְ אַף אַתָּה׃}

\halacha{מָקוֹם שֶׁנָּהֲגוּ לִמְכּוֹר בְּהֵמָה דַקָּה לַגּוֹיִם מוֹכְרִין\hdot
מָקוֹם שֶׁנָּהֲגוּ שֶׁלֹּא לִמְכּוֹר\hdot
אֵין מוֹכְרִין\hdot
וּבְכָל מָקוֹם אֵין מוֹכְרִין לָהֶם בְּהֵמָה גַסָּה\hdot
עֲגָלִים וְסַיָּחִים\hdot
שְׁלֵמִים וּשְׁבוּרִין\hdot
רִבִּי יְהוּדָה מַתִּיר בַּשְּׁבוּרָה\hdot
בֶּן בְּתֵירָא מַתִּיר בַּסּוּס׃}

\halacha{מָקוֹם שֶׁנָּהֲגוּ לֶאֱכוֹל צָלִי בְּלֵילֵי פְסָחִים\hdot
אוֹכְלִין\hdot
מָקוֹם שֶׁנָּהֲגוּ שֶׁלֹּא לֶאֱכוֹל\hdot
אֵין אוֹכְלִין\hdot
מָקוֹם שֶׁנָּהֲגוּ לְהַדְלִיק אֶת הַנֵּר בְּלֵילֵי יוֹם הַכִּפּוּרִים\hdot
מַדְלִיקִין\hdot
מָקוֹם שֶׁנָּהֲגוּ שֶׁלֹּא לְהַדְלִיק\hdot
אֶין מַדְלִיקִין\hdot
וּמַדְלִיקִין בְּבָתֵּי כְנֵסִיּוֹת\hdot
וּבְבָתֵּי מֶדְרָשׁוֹת\hdot
וּבִמְבוֹאוֹת הָאֲפֵלִים\hdot
וְעַל גַּבֵּי הַחוֹלִים׃}

\halacha[578]{מָקוֹם שֶׁנָּהֲגוּ לַעֲשׂוֹת מְלָאכָה בְתִשְׁעָה בְאָב\hdot
עוֹשִׂין\hdot
מָקוֹם שֶׁנָּהֲגוּ שֶׁלֹּא לַעֲשׂוֹת\hdot
אֵין עוֹשִׂין\hdot
וּבְכָל מָקוֹם תַּלְמִידֵי חֲכָמִים בְּטֵלִים\hdot
רַבָּן שִׁמְעוֹן בֶּן גַּמְלִיאֵל אוֹמֵר\hdot
לְעוֹלָם יַעֲשֶׂה אָדָם עַצְמוֹ תַּלְמִיד חָכָם\hdot
וַחֲכָמִים אוֹמְרִים בִּיהוּדָה הָיוּ עוֹשִׂין מְלָאכָה בְּעַרְבֵי פְסָחִים עַד חֲצוֹת\hdot
וּבַגָּלִיל לֹא הָיוּ עוֹשִׂין כָּל עִקָּר\hdot
וְהַלַּיְלָה בֵּית שַׁמָּאי אוֹסְרִין\hdot
וּבֵית הִלֵּל מַתִּירִין עַד הֵנֵץ הַחַמָּה׃}

\halacha[2809]{רִבִּי מֵאִיר אוֹמֵר כָּל מְלָאכָה שֶׁהִתְחִיל בָּהּ קוֹדֶם לְאַרְבָּעָה עָשָׂר\hdot
גּוֹמְרָהּ בְּאַרְבָּעָה עָשָׂר\hdot
אֲבָל לֹא יַתְחִיל בַּתְּחִלָּה בְּאַרְבָּעָה עָשָׂר\hdot
אַף עַל פִּי שֶׁיָּכוֹל לְגוֹמְרָהּ\hdot
וַחֲכָמִים אוֹמְרִים שָׁלֹשׁ אוּמָנִיּוֹת עוֹשִׂין מְלָאכָה בְּעַרְבֵי פְסָחִים עַד חֲצוֹת\hdot
וְאֵלּוּ הֵן\hdot
הַחַיָּטִים\hdot
הַסַּפָּרִים\hdot
וְהַכּוֹבְסִין\hdot
רִבִּי (יוֹסֵי בַּר) יְהוּדָה אוֹמֵר אַף הָרַצְעַנִּים׃}

\halacha[221]{מוֹשִׁיבִין שׁוֹבָכִין לַתַּרְנְגוֹלִים בְּאַרְבָּעָה עָשָׂר\hdot
וְתַרְנְגוֹלֶת שֶׁבָּֽרְחָה מַחֲזִירִין אוֹתָהּ לִמְקוֹמָהּ\hdot
וְאִם מֵתָה\hdot
מוֹשִׁיבִין אַחֶרֶת תַּחְתֶּיהָ\hdot
גּוֹרְפִין מִתַּחַת רַגְלֵי בְהֵמָה בְּאַרְבָּעָה עָשָׂר\hdot
וּבְמוֹעֵד מְסַלִּקין לַצְּדָדִין\hdot
מוֹלִיכִין וּמְבִיאִין כֵּלִים מִבֵּית הָאוּמָן\hdot
אַף עַל פִּי שֶׁאֵינָם לְצוֹרֶךְ הַמּוֹעֵד׃}

\halacha[887]{שִׁשָּׁה דְבָרִים עָשׂוּ אַנְשֵׁי יְרִיחוֹ\hdot
עַל שְׁלֹשָׁה מִיחוּ בְיָדָם\hdot
וְעַל שְׁלֹשָׁה לֹא מִיחוּ בְיָדָם\hdot
וְאֵלּוּ הֵן שֶׁלֹּא מִיחוּ בְיָדָם\hdot
מַרְכִּיבִין דְּקָלִים כָּל הַיּוֹם\hdot
וְכוֹרְכִין אֶת שְׁמַע\hdot
וְקוֹצְרִין וְגוֹדְשִׁין לִפְנֵי הָעׁמֶר\hdot
וְלֹא מִיחוּ בְיָדָם\hdot
וְאֵלּוּ שֶׁמִּיחוּ בְיָדָם\hdot
מַתִּירִין גַּמְזִיּוֹת שֶׁל הֶקְדֵּשׁ\hdot
וְאוֹכְלִין מִתַּחַת הַנְּשָׁרִים בְּשַׁבָּת\hdot
וְנוֹתְנִין פֵּאָה לַיָּרָק\hdot
וּמִיחוּ בְיָדָם חֲכָמִים׃}

\chead{ברייתא}

\halacha{שִׁשָּׁה דְבָרִים עָשָׂה חִזְקִיָּהוּ הַמֶּלֶךְ\hdot
עַל שְׁלֹשָׁה הוֹדוּ לוֹ\hdot
וְעַל שְׁלֹשָׁה לֹא הוֹדוּ לוֹ\hdot
גִּירֵר עַצְמוֹת אָבִיו עַל מִטָּה שֶׁל חֲבָלִים וְהוֹדוּ לוֹ\hdot
כִּתֵּת נְחַשׁ הַנְּחֹשֶׁת וְהוֹדוּ לוֹ\hdot
גָּנַז סֵפֶר רְפוּאוֹת וְהוֹדוּ לוֹ\hdot
וְעַל שְׁלֹשָׁה לֹא הוֹדוּ לוֹ\hdot
קִצֵּץ דַּלְתּוֹת שֶׁל הֵיכָל וְשִׁגְּרָן לְמֶלֶךְ אַשּׁוּר\hdot
וְלֹא הוֹדוּ לוֹ\hdot
סָתַם מֵי גִיחוֹן הָעֶלְיוֹן וְלֹא הוֹדוּ לוֹ\hdot
עִבֵּר נִיסָן בְּנִיסָן וְלֹא הוֹדוּ לוֹ׃}

\cfoot{עד כאן פסח ראשון}

\perek[1960]{תָּמִיד}{נִשְׁחָט בִּשְׁמוֹנֶה וּמֶחְצָה\hdot
וְקָרֵב בְּתֵשַׁע וּמֶחְצָה\hdot
בְּעַרְבֵי פְסָחִים נִשְׁחָט בְּשֶׁבַע וּמֶחְצָה וְקָרֵב בִּשְׁמוֹנֶה וּמֶחְצָה\hdot
בֵּין בַּחוֹל בֵּין בְּשַׁבָּת\hdot
חַל עֶרֶב פֶּסַח לִהְיוֹת בְּעֶרֶב שַׁבָּת\hdot
נִשְׁחָט בְּשֵׁשׁ וּמֶחְצָה\hdot
וְקָרֵב בְּשֶׁבַע וּמֶחְצָה\hdot
וְהַפֶּסַח אַחֲרָיו׃}

\halacha[601]{הַפֶּסַח שֶׁשְּׁחָטוֹ שֶׁלֹּא לִשְׁמוֹ\hdot
וִקִבֵּל\hdot
וְהָלַךְ\hdot
וְזָרַק שֶׁלֹּא לִשְׁמוֹ\hdot
אוֹ לִשְׁמוֹ וְשֶׁלֹּא לִשְׁמוֹ\hdot
אוֹ שֶׁלֹּא לִשְׁמוֹ וְלִשְׁמוֹ\hdot
פָּסוּל\hdot
כֵּיצַד לִשְׁמוֹ וְשֶׁלֹּא לִשְׁמוֹ\hdot
לְשֵׁם פֶּסַח וּלְשֵׁם שְׁלָמִים\hdot
שֶׁלֹּא לִשְׁמוֹ וְלִשְׁמוֹ\hdot
לְשֵׁם שְׁלָמִים וּלְשֵׁם פֶּסַח׃}

\halacha[524]{שְׁחָטוֹ שֶׁלֹּא לְאוֹכְלָיו\hdot
וְשֶׁלֹּא לִמְנוּיָו\hdot
לָעֲרֵלִים וְלַטְּמֵאִים פָּסוּל\hdot
לְאוֹכְלָיו\hdot
וְשֶׁלֹּא לְאוֹכְלָיו\hdot
לִמְנוּיָו וְשֶׁלֹּא לִמְנוּיָו\hdot
לַמּוּלִים וְלָעֲרֵלִים\hdot
לַטְּמֵאִים וְלַטְּהוֹרִים\hdot
כָּשֵׁר\hdot
שְׁחָטוֹ קוֹדֶם חֲצוֹת\hdot
פָּסוּל\hdot
מִשּׁוּם שֶׁנֶּאֱמַר בֵּין הָאַרְבַּעִים\hdot
שְׁחָטוֹ קוֹדֶם לַתָּמִיד\hdot
כָּשֵׁר\hdot
וּבִלְבַד שֶׁיְּהֵא אֶחָד מְמָרֵס בְּדָמוֹ\hdot
עַד שֶׁיִּזְרוֹק דַּם הַתָּמִיד\hdot
וְאִם נִזְרַק\hdot
כָּשֵׁר׃}

\halacha{הַשּׁוֹחֵט אֶת הַפֶּסַח עַל הֶחָמֵץ\hdot
עוֹבֵר בְּלֹא תַעֲשֶׂה\hdot
רִבִּי יְהוּדָה אוֹמֵר אַף הַתָּמִיד\hdot
רִבִּי שִׁמְעוֹן אוֹמֵר פֶּסַח בְּאַרְבָּעָה עָשָׂר לִשְׁמוֹ חַיָּב\hdot
וְשֶׁלֹּא לִשְׁמוֹ פָּטוּר\hdot
וּשְׁאַר כָּל הַזְּבָחִים בֵּין לִשְׁמָן וּבֵין שֶׁלֹּא לִשְׁמָן\hdot
פָּטוּר\hdot
בְּמוֹעֵד\hdot
לִשְׁמוֹ פָּטוּר\hdot
שֶׁלֹּא לִשְׁמוֹ חַיָּב\hdot
וּשְׁאַר כָּל הַזְּבָחִים בֵּין לִשְׁמָן בֵּין שֶׁלֹּא לִשְׁמָן חַיָּב\hdot
חוּץ מִן הַחַטָּאת שֶׁשְּׁחָטָהּ שֶׁלֹּא לִשְׁמָהּ׃}

\halacha[364]{הַפֶּסַח נִשְׁחָט בְּשָׁלֹשׁ כִּתּוֹת\hdot
שֶׁנֶּאֱמַר וְשָׁחֲטוּ אוֹתוֹ כָּל קְהַל עֲדַת יִשְׂרָאֵל\hdot
קָהָל\hdot
וְעֵדָה\hdot
וְיִשְׂרָאֵל\hdot
נִכְנְסָה כַּת הָרִאשׁוֹנָה נִתְמַלֵּאת הָעֲזָרָה\hdot
נָעֲלוּ דַלְתוֹת הָעֲזָרָה\hdot
תָֽקְעוּ וְהֵרִיעוּ וְתָֽקְעוּ\hdot
הַכֹּהֲנִים עוֹמְדִים שׁוּרוֹת שׁוּרוֹת וּבִידֵיהֶם בָּזִיכֵי כֶסֶף וּבָזִיכֵי זָהָב\hdot
שׁוּרָה שֶׁכֻּלָּהּ כֶּסֶף כֶּסֶף\hdot
וְשׁוּרָה שֶׁכֻּלָּהּ זָהָב זָהָב\hdot
לֹא הָיוּ מְעוּרָבִין\hdot
וְלֹא הָיוּ לַבָּזִיכִים שׁוּלַיִם\hdot
שֶׁמֶּא יַנִּיחוּם וְיִקָּרֵשׁ הַדָּם׃}

\halacha[1248]{שָׁחַט יִשְׂרָאֵל וְקִבֵּל הַכֹּהֵן נוֹתְנוֹ לַחֲבֵירוֹ\hdot
וַחֲבֵירוֹ לַחֲבֵירוֹ\hdot
וּמְקַבֵּל אֶת הַמָּלֵא\hdot
וּמַחֲזִיר אֶת הָרֵיקָן\hdot
כֹּהֵן הַקָּרוֹב אֵצֶל הַמִּזְבֵּחַ\hdot
זוֹרְקוֹ זְרִיקָָה אַחַת כְּנֶגֶד הַיְּסוֹד׃}

\halacha[267]{יָֽצְתָה כַּת רִאשׁוֹנָה וְנִכְנְסָה כַּת שְׁנִיָּה\hdot
יָֽצְתָה שְׁנִיָּה נִכְנְסָה שְׁלִישִית\hdot
כְּמַעֲשֵׂה הָרִאשׁוֹנָה\hdot
כַּךְ מַעֲשֵׂה הַשְּׁנִיָּה וְהַשְּׁלִישִׁית\hdot
קָֽרְאוּ אֶת הַהַלֵּל\hdot
אִם גָּֽמְרוּ שָׁנוּ\hdot
וְאִם שָׁנוּ שִׁלֵּשׁוּ\hdot
אַף עַל פִּי שֶׁלֹּא שִׁלְּשׁוּ מִימֵיהֶם\hdot
רִבִּי יְהוּדָה אוֹמֵר מִימֵיהֶם שֶׁל כַּת שְׁלִישִׁית לֹא הִגִּיעָה לְאָהַבְתִּי כִּי יִשְׁמַע יְיָ\hdot
מִפְּנֵי שֶׁעַמָּהּ מוּעָטִין׃}

\halacha[182]{כְּמַעֲשֵׂהוּ בַּחוֹל כַּךְ מַעֲשֵׂהוּ בְּשַׁבָּת\hdot
אֶלָּא שֶׁהַכֹּהֲנִים מַדִּיחִים אֶת הָעֲזָרָה שֶׁלֹּא בִרְצוֹן חֲכָמִים\hdot
רִבִּי יְהוּדָה אוֹמֵר כּוֹס הָיָה מְמַלֵּא מִדָּם הַתַּעֲרוּבוֹת\hdot
זְרָקוֹ זְרִיקָה אַחַת עַל גַּבֵּי הַמִּזְבֵּחַ\hdot
וְלֹא הוֹדוּ לוֹ חֲכָמִים׃}

\halacha[449]{כֵּיצַד תּוֹלִין וּמַפְשִׁיטִין\hdot
אוֹנְקוֹלִיּוֹת שֶׁל בַּרְזֶל הָיוּ קְבוּעִין בַּכּוֹתָלִים וּבַעַמּוּדִין\hdot
שֶׁבָּהֶן תּוֹלִין וּמַפְשִׁיטִין\hdot
וְכָל מִי שֶׁאֵין לוֹ מָקוֹם לִתְלוֹת וּלְהַפְשִׁיט\hdot
מַקְלוֹת דַקִּים חֲלָקִים הָיוּ שָׁם\hdot
וּמַנִּיחַ עַל כְּתֵפוֹ\hdot
וְעַל כָּתֵף חֲבֵירוֹ\hdot
וְתוֹלֶה וּמַפְשִׁיט\hdot
רִבִּי אֱלִיעֶזֶר אוֹמֵר אַרְבָּעָה עָשָׂר שֶׁחַל לִהְיוֹת בְּשַׁבָּת\hdot
מַנִּיחַ יָדוֹ עַל כָּתֵף חֲבֵירוֹ\hdot
וְיַד חֲבֵרוֹ עַל כְּתֵפוֹ\hdot
וְתוֹלֶה וּמַפְשִׁיט׃}

\halacha[114]{קְרָעוֹ וְהוֹצִיא אֵימוּרָיו\hdot
נְתָנָן בַּמֶּגֶס וְהִקְטִירָן עַל גַּבֵּי הַמִּזְבֵּחַ\hdot
יָֽצְתָה כַּת הָרִאשׁוֹנָה וְיָֽשְׁבָה לָהּ בְּהַר הַבַּיִת\hdot
שְׁנִיָּה בַּחֵיל\hdot
וְהַשְּׁלִישִׁית בִּמְקוֹמָהּ עוֹמֶדֶת\hdot
חֲשֵׁיכָה יָֽצְאוּ וְצָלוּ אֶת פִּסְחֵיהֶן׃}

\perek[2689]{אֵלּו}{דְבָרִים בַּפֶּסַח\hdot
דּוֹחִין אֶת הַשַּׁבָּת\hdot
שְׁחִיטָתוֹ\hdot
וּזְרִיקַת דָּמוֹ\hdot
וּמִיחוּי קְרָבָיו\hdot
וְהֶקְטֵר חֲלָבָיו\hdot
אֲבָל צְלִיָּתוֹ\hdot
וַהֲדָּחַת קְרָבָיו\hdot
אֵינָן דּוֹחִין אֶת הַשַּׁבָּת\hdot
הַרְכָּבָתוֹ\hdot
וַהֲבָאָתוֹ מִחוּץ לַתְּחוּם\hdot
וַחֲתִיכַת יַבְּלָתוֹ\hdot
אֵין דּוֹחִין אֶת הַשַּׁבָּת\hdot
רִבִּי אֱלִיעֶזֶר אוֹמֵר דּוֹחִין׃}

\halacha[334]{אָמַר רִבִּי אֱלִיעֶזֶר\hdot
וְהֲלֹא דִין הוּא\hdot
מָה אִם שְׁחִיטָה שֶׁהִיא מִשּׁוּם מְלָאכָה\hdot
דּוֹחָה אֶת הַשַּׁבָּת\hdot
אֵלּוּ שֶׁהֵן מִשּׁוּם שְׁבוּת\hdot
לֹא יִדְחוּ אֶת הַשַּׁבָּת\hdot
אָמַר לוֹ רִבִּי יְהוֹשֻׁעַ יוֹם טוֹב יוֹכִיחַ\hdot
שֶׁהִתִּירוּ בוֹ מִשּׁוּם מְלָאכָה\hdot
וְאָֽסְרוּ בוֹ מִשּׁוּם שְׁבוּת\hdot
אָמַר לוֹ רִבִּי אֱלִיעֶזֶר מַה זֶּה יְהוֹשֻׁעַ\hdot
מָה רְאָיָה רְשׁוּת לְמִצְוָה\hdot
הֵשִׁיב רִבִּי עֲקִיבָא וְאָמַר\hdot
הַזָּאָה תוֹכִיחַ\hdot
שֶׁהִיא מִצְוָה\hdot
וְהִיא מִשּׁוּם שְׁבוּת\hdot
וְאֵינָהּ דּוֹחָה אֶת הַשַּׁבָּת\hdot
אַף אַתָּה אַל תִּתְמַהּ עַל אֵלּוּ\hdot
שֶׁאַף עַל פִּי שֶׁהֵן מִצְוָה וְהֵן מִשּׁוּם שְׁבוּת לֹא יִדְחוּ אֶת הַשַּׁבָּת\hdot
אָמַר לוֹ רִבִּי אֱֲלִיעֶזֶר וְעָלֶיהָ אֲנִי דָן\hdot
וּמָה אִם שְׁחִיטָה שֶׁהִיא מִשּׁוּם מְלָאכָה דּוֹחָה אֶת הַשַּׁבָּת\hdot
הַזָּאָה שֶׁהִיא מִשּׁוּם שְׁבוּת אֵינוֹ דִין שֶׁתִּדְחֶה אֶת הַשַּׁבָּת\hdot
אָמַר לוֹ רִבִּי עֲקִיבָא אוֹ חִלּוּף\hdot
מָה אִם הַזָּאָה שֶׁהִיא מִשּׁוּם שְׁבוּת אֵינָהּ דּוֹחָה אֶת הַשַּׁבָּת\hdot
שְׁחִיטָה שֶׁהִיא מִשּׁוּם מְלָאכָה אֵינוֹ דִין שֶׁלֹּא תִדְחֶה אֶת הַשַּׁבָּת\hdot
אָמַר לוֹ רִבִּי אֱלִיעֶזֶר\hdot
עֲקִיבָא עָקַרְתָּ מַה שֶּׁכָּתוּב בַּתּוֹרָה (בֵּין הָאַרְבַּעִים) בְּמוֹעֲדוֹ\hdot
בֵּין בַּחוֹל בֵּין בְּשַׁבָּת\hdot
אָמַר לוֹ\hdot
רִבִּי\hdot
הָבֵא לִי מוֹעֵד לָאֵלּוּ כְּמוֹעֵד לַשְּׁחִיטָה\hdot
כְּלָל אָמַר רִבִּי עֲקִיבָא כָּל מְלָאכָה שֶׁאֶפְשָׁר לַעֲשׂוֹתָהּ מֵעֶרֶב שַׁבָּת אֵינָהּ דּוֹחָה אֶת הַשַּׁבָּת\hdot
שְׁחִיטָה שֶׁאֵי אֶפְשָׁר לַעֲשׂוֹתָהּ מֵעֶרֶב שַׁבָּת דּוֹחָה אֶת הַשַּׁבָּת׃}

\halacha[936]{אֵימָתַי מְבִיאִין עִמּוֹ חֲגִיגָה בִּזְמָן שֶׁהוּא בָא בַחוֹל וּבְטַהֲרָה וּבְמוּעָט\hdot
וּבִזְמָן שֶׁהוּא בָא בְּשַׁבָּת\hdot
בִּמְרֻבֶּה\hdot
וּבְטֻמְאָה\hdot
אֵין מְבִיאִין עִמּוֹ חֲגִיגָה׃}

\halacha{חֲגִיגָה הָֽיְתָה בָאָה מִן הַצֹּאן\hdot
מִן הַבָּקָר מִן הַכְּבָשִׁים\hdot
וּמִן הָעִזִּים\hdot
מִן הַזְּכָרִים וּמִן הַנְּקֵבוֹת\hdot
וְנֶאֱכֶלֶת לִשְׁנֵי יָמִים וְלַיְלָה אֶחָת׃}

\halacha[578]{הַפֶּסַח שֶׁשְּׁחָטוֹ שֶׁלֹּא לִשְׁמוֹ בְשַׁבָּת\hdot
חַיָּב עָלָיו חַטָּאת\hdot
וּשְׁאַר כָּל הַזְּבָחִים שֶׁשְּׁחָטָן לְשׁוּם פֶּסַח\hdot
אִם אֵינָן רְאוּיִין חַיָּיב\hdot
וְאִם רְאוּיִין הֵן\hdot
רִבִּי אֱלִיעֶזֶר מְחַיֵּיב חַטָּאת\hdot
וְרִבִּי יְהוֹשֻׁעַ פּוֹטֵר\hdot
אָמַר רִבִּי אֱלִיעֶזֶר מָה אִם פֶּסַח שֶׁהוּא מוּתָר לִשְׁמוֹ כְּשֶׁשִּׁנָּה אֶת שְׁמוֹ\hdot
חַיָּיב\hdot
זְבָחִים שֶׁהֵן אֲסוּרִין לִשְׁמָן\hdot
כְּשֶׁשִּׁנָּה אֶת שְׁמָן אֵינוֹ דִין שֶׁיְּהֵא חַיָּיב\hdot
אָמַר לוֹ רִבִּי יְהוֹשֻׁעַ לֹא\hdot
אִם אָמַרְתָּ בַפֶּסַח שֶׁשִּׁנָּהוּ לְדָבָר הֶאָסוּר\hdot
תֹּאמַר בַּזְּבָחִים שֶׁשִּׁנָּן לְדָבָר הַמּוּתָר\hdot
אָמַר לוֹ רִבִּי אֱלִיעֶזֶר אֵימוּרֵי צִבּוּר יוֹכִיחוּ\hdot
שֶׁהֵן מוּתָרִין לִשְׁמָן\hdot
וְהַשּׁוֹחֵט לִשְׁמָן חַיָּב\hdot
אָמַר לוֹ רִבִּי יְהוֹשֻׁעַ לֹא\hdot
אִם אָמַרְתָּ בְאֵימוּרֵי צִבּוּר שֶׁיֵּשׁ לָהֶן קִצְבָּה\hdot
תֹּאמַר בַּפֶּסַח שֶׁאֵין לוֹ קִצְבָּה\hdot
רִבִּי מֵאִיר אוֹמֵר אַף הַשּׁוֹחֵט לְשֵׁם אֵימוּרֵי צִבּוּר פָּטוּר׃}

\halacha[301]{שְׁחָטוֹ שֶׁלֹּא לְאוֹכְלָיו\hdot
וְשֶׁלֹּא לִמְנוּיָו\hdot
לָעֲרֵלִין וְלַטְּמֵאִין חַיָּיב\hdot
לְאוֹכְלָיו וְשֶׁלֹּא לְאוֹכְלָיו\hdot
לִמְנוּיָו וְשֶׁלֹּא לִמְנוּיָו\hdot
לַמּוּלִים וְלָעֲרֵלִין\hdot
לַטְּהוֹרִים וְלַטְּמֵאִים\hdot
פָּטוּר\hdot
שְׁחָטוֹ וְנִמְצָא בַעַל מוּם\hdot
חַיָּיב\hdot
שְׁחָטוֹ וְנִמְצָא טְרֵיפָה בַּסֵּתֶר\hdot
פָּטוּר\hdot
שְׁחָטוֹ וְנוֹדַע שֶׁמָּֽשְׁכוּ הַבְּעָלִים אֶת יְדִיהֶם\hdot
אוֹ שֶׁמֵּתוּ\hdot
אוֹ שֶׁנִּטְמָאוּ\hdot
פָּטוּר\hdot
מִפְּנֵי שֶׁשָׁחַט בִּרְשׁוּת׃}

\perek[768]{כֵּיצַד}{צוֹלִין אֶת הַפֶּסַח\hdot
מְבִיאִין שְׁפוֹד שֶׁל רִמּוֹן\hdot
וְתוֹחֲבוֹ מִתּוֹךְ פִּיו עַד בֵּית נְקוּבָתוֹ\hdot
וְנוֹתֵן אֶת כְּרָעָיו\hdot
וְאֶת בְּנֵי מֵעָיו לְתוֹכוֹ\hdot
דִּבְרֵי רִבִּי יוֹסֵי הַגָּלִילִי\hdot
רִבִּי עֲקִיבָא אוֹמֵר כְּמִין בִּשּׁוּל הוּא זֶה\hdot
אֶלָּא תּוֹלִין חוּצָה לוֹ׃}

\halacha[1831]{אֵין צוֹלִין אֶת הַפֶּסַח לֹא עַל הַשְּׁפוֹד\hdot
וְלֹא עַל הָאַסְכָּלָא\hdot
אָמַר רִבִּי צָדוֹק מַעֲשֶׂה בְּרַבָּן גַּמְלִיאֵל שֶׁאָמַר לְטָבִי עַבְדּוֹ\hdot
צֵא וְצַלֶּה לָנוּ אֶת הַפֶּסַח עַל הָאַסְכָּלָא\hdot
נָגַע בְּחַרְסוֹ שֶׁל תַּנּוּר\hdot
יִקְלוֹף אֶת מְקוֹמוֹ\hdot
נָטַף מֵרָטְבוֹ עַל הַחֶרֶס וְחָזַר עָלָיו\hdot
יִטּוֹל אֶת מְקוֹמוֹ\hdot
נָטַף מֵרָטְבוֹ עַל הַסּוֹלֶת\hdot
יִקְמוֹץ אֶת מְקוֹמוֹ׃}

\halacha{סָכוֹ בְשֶׁמֶן תְּרוּמָה\hdot
אִם חֲבוּרַת כֹּהֲנִים\hdot
יֹאכֵלוּ\hdot
אִם שֶׁל יִשְׂרָאֵל\hdot
אִם חַי הוּא\hdot
יַדִּיחֶנּוּ\hdot
וְאִם צָלִי הוּא\hdot
יִקְלוֹף אֶת הַחִיצוֹן\hdot
סָכוֹ בְשֶׁמֶן שֶׁל מַעֲשֵׂר שֵׁנִי\hdot
לֹא יַעֲשֶׂנּוּ דָּמִים עַל בְּנֵי חֲבוּרָה\hdot
שֶׁאֵין פּוֹדִין מַעֲשֵׁר שֵׁנִי בִּירוּשָׁלַיִם׃}

\halacha[230]{חֲמִשָּׁה דְבָרִים בָּאִין בְּטֻמְאָה\hdot
וְאֵינָן נֶאֱכָלִין בְּטֻמְאָה\hdot
הָעֹמֶר\hdot
וּשְׁתֵּי הַלֶּחֶם\hdot
וְלֶחֶם הַפָּנִים\hdot
זִבְחֵי שַׁלְמֵי צִבּוּר\hdot
וּשְׂעִירֵי רָאשֵׁי חֳדָשִׁים\hdot
הַפֶּסַח שֶׁבָּא בְטֻמְאָה\hdot
נֶאֱכָל בְּטֻמְאָה\hdot
שֶׁלֹּא בָא מִתְּחִלָּתוֹ אֶלָּא לַאֲכִילָה׃}

\halacha{נִטְמָא הַבָּשָׂר וְהַחֵלֶב קַיָּים\hdot
אֵינוֹ זוֹרֵק אֶת הַדָּם\hdot
נִטְמָא הַחֵלֶב וְהַבָּשָׂר קַיָּים\hdot
זוֹרֵק אֶת הַדָּם\hdot
וּבַמֻּקְדָּשִׁין אֵינוֹ כֵן\hdot
אֶלָּא אַף עַל פִּי שֶׁנִּטְמָא הַבָּשָׂר וְהַחֵלֶב קַיָּים\hdot
זוֹרֵק אֶת הַדָּם׃}

\halacha{נִטְמָא קָהָל אוֹ רֻבּוֹ\hdot
אוֹ שֶׁהָיוּ הַכֹּהֲנִים טְמֵאִים וְהַקָּהָל טְהוֹרִים\hdot
יֵעָשֶׂה בְטֻמְאָה\hdot
נִטְמָא מִעוּט הַקָּהָל\hdot
הַטְּהוֹרִין עוֹשִׂין אֶת הָרִאשׁוֹן וְהַטְּמֵאִין עוֹשִׂין אֶת הַשֵּׁנִי׃}

\halacha{הַפֶּסַח שֶׁנִּזְרָק דָּמוֹ וְאַחַר כַּךְ נוֹדַע שֶׁהוּא טָמֵא\hdot
הַצִּיץ מְרַצֶּה\hdot
נִטְמָא הַגּוּף\hdot
אֵין הַצִּיץ מְרַצֶּה\hdot
מִפְּנֵי שֶׁאָֽמְרוּ הַנָּזִיר וְעוֹשֶׂה פֶסַח\hdot
הַצִּיץ מְרַצֶּה עַל טוּמַאת הַדָּם\hdot
וְאֵין הַצִּיץ מְרַצֶּה עַל טוּמְאַת הַגּוּף\hdot
נִטְמָא טוּמְאַת תְּהוֹם\hdot
הַצִּיץ מְרַצֶּה׃}

\halacha[4543]{נִטְמָא שָׁלֵם אוֹ רֻבּוֹ\hdot
שׂוֹרְפִין אוֹתוֹ לִפְנֵי הַבִּירָה מֵעֲצֵי הַמַּעֲרָכָה\hdot
נִטְמָא מִעוּטוֹ\hdot
וְהַנּוֹתָר\hdot
שׂוֹרְפִין אוֹתוֹ בַּחֲצֵרוֹתֵיהֶן\hdot
אוֹ עַל גַּגּוֹתֵיהֶן מֵעֲצֵי עַצְמָן\hdot
הַצִּיקָנִין שׁוֹרְפִין אוֹתוֹ לִפְנֵי הַבִּירָה\hdot
בִּשְׁבִיל לִהֲנוֹת מֵעֲצֵי הַמַּעֲרָכָה׃}

\halacha{הַפֶּסַח שֶׁיָּצָא אוֹ שֶׁנִּטְמָא יִשָּׂרֵף מִיָּד\hdot
נִטְמְאוּ הַבְּעָלִים אוֹ שֶׁמֵּתוּ תְּעֻבַּר צוּרָתוֹ וְיִשָּׂרֵף בְּשִׁשָּׁה עָשָׂר\hdot
רִבִּי יוֹחָנָן בֶּן בְּרוֹקָא אוֹמֵר\hdot
אַף זֶה יִשָּׂרֵף מִיַּד לְפִי שֶׁאֵין לוֹ אוֹכְלִין׃}

\halacha{הָעֲצָמוֹת וְהַגִּידִין וְהַנּוֹתָר\hdot
יִשָּֽׂרְפוּ בְשִׁשָּׁה עָשָׂר\hdot
חַל שִׁשָּׁה עָשָׂר לִהְיוֹת בְּשַׁבָּת\hdot
יִשָּֽׂרְפוּ בְשִׁבְעָה עָשָׂר\hdot
לְפִי שֶׁאֵינָן דּוֹחִין אֶת הַשַּׁבָּת וְלֹא אֶת יוֹם טוֹב׃}

\halacha[102]{כָּל הַנֶּאֱכָל בְּשׁוֹר הַגָּדוֹל\hdot
יֵאָכֵל בִּגְדִי הָרַךְ\hdot
וְרָאשֵׁי כְנָפַיִם\hdot
וְהַסְּחוּסִים\hdot
הַשּׁוֹבֵר אֶת הָעֶצֶם בְּפֶסַח הַטָּהוֹר\hdot
הֲרֵי זֶה לוֹקֶה אַרְבָּעִים\hdot
אֲבָל הַמּוֹתִיר בַּטָּהוֹר\hdot
וְהַשּׁוֹבֵר בַּטָּמֵא\hdot
אֵינוֹ לוֹקֶה אֶת הָאַרְבָּעִים׃}

\halacha{אֵבֶר שֶׁיָּצָא מִקְצָתוֹ חוֹתֵךְ עַד שֶׁמַּגִּיעַ לָעֶצֶם\hdot
וְקוֹלֵף עַד שֶׁמַּגִּיעַ לַפֶּרֶק\hdot
וְחוֹתֵךְ\hdot
וּבַמֻּקְדָּשִׁין קוֹצֵץ בְּקוֹפִיץ\hdot
שֶׁאֵין בּוֹ מִשּׁוּם שְׁבִירַת הָעֶצֶם\hdot
מִן הָאַגָּף וְלִפְנִים\hdot
כְּלִפְנִים\hdot
מִן הָאַגָּף וְלַחוּץ\hdot
כְּלַחוּץ\hdot
הַחַלּוֹנוֹת וְעוֹבִי הַחוֹמָה כְּלִפְנִים׃}

\halacha[301]{שְׁתֵּי חֲבוּרוֹת שֶׁהָיוּ אוֹכְלוֹת בְּבַיִת אֶחָד\hdot
אֵלּוּ הוֹפְכִין אֶת פְּנֵיהֶם הֵילָךְ וְאוֹכְלִין\hdot
וְאֵלּוּ הוֹפְכִין אֶת פְּנֵיהֶם הֵילָךְ וְאוֹכְלִין\hdot
וְהַמֵּחָם בָּאֶמְצָע\hdot
וּכְשֶׁהַשַּׁמָּשׁ עוֹמֵד לִמְזוֹג\hdot
קוֹפֵץ אֶת פִּיו\hdot
וּמַחֲזִיר אֶת פָּנָיו\hdot
עַד שֶׁמַּגִּיעַ אֵצֶל חֲבוּרָתוֹ וְאוֹכֵל\hdot
וְהַכַּלָּה הוֹפֶכֶת אֶת פָּנֶיהָ וְאוֹכָלֶת׃}

\perek[123]{הָאִשָּׁה}{בִּזְמָן שֶׁהִיא בְּבֵית בַּעְלָהּ\hdot
שָׁחַט עָלֶיהָ בַּעְלָהּ\hdot
וְשָחַט עָלֶיהָ אָבִיהָ\hdot
תֹּאכַל מִשֶּׁל בַּעְלָהּ\hdot
הָֽלְכָה רֶגֶל רִאשׁוֹן לַעֲשׂוֹת בְּבֵית אָבִיהָ\hdot
שָחַט עָלֶיהָ אָבִיהָ\hdot
וְשָׁחַט עָלֶיהָ בַּעְלָהּ\hdot
תֹּאכַל בְּמָקוֹם שֶׁהִיא רוֹצָה\hdot
יָתוֹם שֶׁשָּׁחֲטוּ עָלָיו אַפּוֹטְרוֹפוֹסִין\hdot
יֹאכַל בְּמָקוֹם שֶׁהוּא רוֹצֶה\hdot
עֶבֶד שֶׁל שְׁנֵי שׁוּתָפִין\hdot
לֹא יֹאכַל מִשֶּׁל שְׁנֵיהֶן\hdot
מִי שֶׁחֶצְיוֹ עֶבֶד וְחֶצְיוֹ בֶן חוֹרִין\hdot
לֹא יֹאכַל מִשֶּׁל רַבּוֹ׃}

\halacha[184]{הָָאוֹמֵר לְעַבְדּוֹ צֵא וּשְׁחוֹט עָלַי אֶת הַפֶּסַח\hdot
שָׁחַט גְּדִי\hdot
יֹאכַל\hdot
שָׁחַט טָלֶה יֹאכַל\hdot
שָׁחַט גְּדִי וְטָלֶה\hdot
יֹאכַל מִן הָרִאשׁוֹן\hdot
שָׁכַח מָה אָמַר לוֹ רַבּוֹ\hdot
כֵּיצַד יַעֲשֶׂה\hdot
יִשְׁחוֹט טָלֶה וּגְדִי וְיֹאמַר\hdot
אִם גְּדִי אָמַר לִי רִבִּי\hdot
גְּדִי שֶׁלּוֹ\hdot
וְטָלֶה שֶׁלִּי\hdot
וְאִם טָלֶה אָמַר לִי רִבִּי\hdot
טָלֶה שֶׁלּוֹ וּגְדִי שֶׁלִּי\hdot
שָׁכַח רַבּוֹ מָה אָמַר לוֹ\hdot
שְׁנֵיהֶם יֵצְאוּ לְבֵית הַשְּׂרֵיפָה\hdot
וּפְטוּרִין מִלַּעֲשׂוֹת פֶּסַח שֵׁנִי׃}

\halacha[900]{הָאוֹמֵר לְבָנָיו הֲרֵינִי שׁוֹחֵט אֶת הַפֶּסַח עַל מִי שֶׁיַּעֲלֶה מִכֶּם רִאשׁוֹן לִירוּשָׁלַיִם\hdot
כֵּיוַן שֶׁהִכְנִיס הָאֶחָד רֹאשׁוֹ וְרֻבּוֹ\hdot
זָכָה בְחֶלְקוֹ\hdot
וּמְזַכֶּה אֶת אֶחָיו עִמּוֹ\hdot
לְעוֹלָם נִמְנִין עָלָיו עַד שֶׁיְּהֵא בוֹ כַּזַּיִת לְכָל אֶחָד וְאֶחָד\hdot
נִמְנִין וּמוֹשְׁכִין אֶת יְדֵיהֶן מִמֶּנּוּ עַד שֶׁיִּשְׁחוֹט\hdot
רִבִּי שִׁמְעוֹן אוֹמֵר עַד שֶׁיִּזְרוֹק עָלָיו אֶת הַדָּם׃}

\halacha{הַמְּמַנֶּה עִמּוֹ אֲחֵרִים בְּחֶלְקוֹ\hdot
רַשָּׁאִין בְּנֵי חֲבוּרָה לִתֵּן לוֹ אֶת שֶׁלּוֹ\hdot
וְהוּא אוֹכֵל מִשֶּׁלּוֹ\hdot
וְהֵן אוֹכְלִים מִשֶּׁלָּהֶן׃}

% Temporary: move forward to perek 10 in order to finish it before Pesaḥ
\setcounter{perekCount}{9}

\perek[1642]{עַרְבֵי}{פְסָחִים סָמוּךְ לַמִּנְחָה\hdot
לֹא יֹאכַל אָדָם עַד שֶׁתֶּחְשַׁךְ\hdot
וַאֲפִילוּ עָנִי שֶׁבְּיִשְׂרָאֵל לֹא יֹאכַל עַד שֶׁיִּסֵּב\hdot
וְלֹא יִפְחֲתוּ לוֹ מֵאַרְבַּע כּוֹסוֹת שֶׁל יַיִן\hdot
וַאֲפִילוּ מִן הַתַּמְחוּי׃}

\halacha{מָֽזְגוּ לוֹ כּוֹס רִאשׁוֹן\hdot
בֵּית שַׁמָּאי אוֹמְרִים מְבָרֵךְ עַל הַיּוֹם\hdot
וְאַחַר כַּךְ מְבָרֵךְ עַל הַיַּיִן\hdot
וּבֵית הִלֵּל אוֹמְרִים מְבָרֵךְ עַל הַיַּיִן\hdot
וְאַחַר כַּךְ מְבָרֵךְ עַל הַיּוֹם׃}

\halacha[729]{הֵבִיאוּ לְפָנָיו\hdot
מְטַבֵּל בַּחֲזֶרֶת עַד שֶׁמַּגִּיעַ לְפַרְפֶּרֶת הַפַּת\hdot
הֵבִיאוּ לְפָנָי מַצָּה וַחֲזֶרֶת וַחֲרוֹסֶת וּשְׁנֵי תַבְשִׁילִין\hdot
אַף עַל פִּי שֶׁאֵין חֲרוֹסֶת מִצְוָה\hdot
רִבִּי אֱלִיעֶזֶר בַּר צָדוֹק אוֹמֵר מִצְוָה\hdot
וּבַמִּקְדָּשׁ הָיוּ מְבִיאִים לְפָנָיו\hdot
גּוּפוֹ שֶׁל פֶּסַח׃}

\halacha[695]{מָֽזְגוּ לוֹ כּוֹס שֵׁנִי\hdot
וְכַאן הַבֵּן שׁוֹאֵל אָבִיו\hdot
וְאִם אֵין דַּעַת בַּבֵּן אָבִיו מְלַמְּדוֹ\hdot
מַה נִּשְׁתַּנָּה הַלַּיְלָה הַזֶּה מִכָּל הַלֵּילוֹת\hdot
שֶׁבְּכָל הַלֵּילוֹת אָנוּ אוֹכְלִין חָמֵץ וּמַצָּה\hdot
הַלַּיְלָה הַזֶּה כֻּלּוֹ מַצָּה\hdot
שֶׁבְּכָל הַלֵּילוֹת אָנוּ אוֹכְלִין שְׁאַר יְרָקוֹת\hdot
הַלַּיְלָה הַזֶּה מָרוֹר\hdot
שֶׁבְּכָל הַלֵּילוֹת אָנוּ אוֹכְלִין בָּשָׂר צָלִי שָׁלוּק וּמְבֻשָּׁל\hdot
הַלַּיְלָה הַזֶּה כֻּלּוֹ צָלִי\hdot
שֶׁבְּכָל הַלֵּילוֹת אָנוּ מַטְבִּילִין פַּעַם אַחַת\hdot
הַלַּיְלָה הַזֶּה שְׁתֵּי פְעָמִים\hdot
וּלְפִי דַעְתּוֹ שֶׁל בֵּן\hdot
אָבִיו מְלַמְּדוֹ\hdot
מַתְחִיל בְּגָנוּת וּמְסַיֵּם בְּשֶׁבַח\hdot
וְדוֹרֵשׁ מֵאֲרַמִּי אוֹבֵד אָבִי\hdot
עַד שֶׁיִּגְמוֹר כָּל הַפָּרָשָׁה כֻּלָּהּ׃}

\halacha[2197]{רַבָּן גַּמְלִיאֵל הָיָה אוֹמֵר כָּל שֶׁלֹּא אָמַר שְׁלֹשָׁה דְבָרִים אֵלּוּ בַפֶּסַח\hdot
לֹא יָצָא יְדֵי חוֹבָתוֹ וְאֵלּוּ הֵן\hdot
פֶּסַח\hdot
מַצָּה\hdot
וּמָרוֹר\hdot
פֶּסַח עַל שׁוּם שֶׁפָּסַח הַמָּקוֹם עַל בָּתֵּי אֲבוֹתֵינוּ בְמִצְרַיִם\hdot
מַצָּה עַל שׁוּם שֶׁנִּגְאֲלוּ אֲבוֹתֵינוּ מִמִּצְרַים\hdot
מָרוֹר עַל שׁוּם שֶׁמָּֽרְרוּ הַמִּצְרִים אֶת חַיֵּי אֲבוֹתֵינוּ בְמִצְרַיִם\hdot
בְּכָל דּוֹד וָדוֹר חַיָּב אָדָם לִרְאוֹת אֶת עַצְמוֹ כְּאִלּוּ הוּא יָצָא מִמִּצְרַיִם\hdot
שֶׁנֶּאֱמַר וְהִגַּדְתָּ לְבִנְךָ בַּיּוֹם הַהוּא לֵאמֹר בַּעֲבוּר זֶה עָשָׂה יְיָ לִי בְּצֵאתִי מִמִּצְרַיִם\hdot
לְפִיכַךְ אֲנַחְנוּ חַיָּיבִין לְהוֹדוֹת לְהַלֵּל לְשַׁבֵּחַ\hdot
לְפָאֵר\hdot
לְרוֹמֵם\hdot
לְהַדֵּר\hdot
לְבָרֵךְ\hdot
לְעָלֶּה וּלְקַלֵּס לְמִי שֶׁעָשָׂה לַאֲבוֹתֵינוּ וְלָנוּ אֶת כָּל הַנִּסִּים הָאֵלוּ\hdot
הוֹצִיאָנוּ מֵעַבְדוּת לְחֵרוּת\hdot
מִיָּגוֹן לְשִׂמְחָה\hdot
וּמִשִּׁעְבּוּד לִגְאֻלָּה\hdot
וְנֹאמַר לְפָנָיו הַלְלוּיָהּ׃}

\halacha[441]{עַד הֵיכָן הוּא אוֹמֵר\hdot
בֵּית שַׁמָּאי אוֹמְרִים עַד אֵם הַבָּנִים שְׂמֵחָה\hdot
וּבֵית הִלֵּל אוֹמְרִים עַד חַלָּמִישׁ לְמַעְיְנוֹ מַיִם וְחוֹתֵם בַּגְּאוּלָה\hdot
רִבִּי טַרְפוֹן אוֹמֵר אֲשֶׁר גְּאָלָנוּ וְגָאַל אֶת אֲבוֹתֵינוּ מִמִּצְרַיִם\hdot
וְאֵינוֹ חוֹתֵם\hdot
רִבִּי עֲקִיבָא אוֹמֵר כֵּן יְיָ אֱלֹהֵינוּ וֵאלֹהֵי אֲבוֹתֵינוּ יַגִּיעֵנוּ לְמוֹעֲדִים\hdot
וְלִרְגָלִים אַחֵרִים הַבָּאִים לִקְרָאתֵנוּ לְשָׁלוֹם\hdot
שְׂמֵחִים בְּבִנְיַן עִירָךְ\hdot
וְשָׂשִׂים בַּעֲבוֹדָתָךְ\hdot
וְנֹאכַל שָׁם מִן הַזְּבָחִים וּמִן הַפְּסָחִים וְכוּלֵי\hdot
עַד בָּרוּךְ אַתָּה יְיָ גָּאַל יִשְׂרָאֵל׃}

\halacha{מָֽזְגוּ לוֹ כּוֹס שְׁלִישִׁי מְבָרֵךְ עַל מְזוֹנוֹ\hdot
רְבִיעִי גּוֹמֵר עָלָיו אֶת הַהַלֵּל\hdot
וְאוֹמֵר עָלָיו בִּרְכַּת הַשִּׁיר\hdot
בֵּין הַכּוֹסוֹת הַלָּלוּ אִם רוֹצֶה לִשְׁתּוֹת יִשְׁתֶּה\hdot
בֵּין שְׁלִישִׁי לָֽרְבִיעִי לֹא יִשְׁתֶּה׃}

\halacha[1163]{אֵין מַפְטִירִין אַחַר הַפֶּסַח אֲפִיקֹמֶן\hdot
יָֽשְׁנוּ מִקְצָתָן\hdot
יֹאכֵלוּ\hdot
כֻּלָּן לֹא יֹאכֵלוּ\hdot
רִבִּי יוֹסֵי אוֹמֵר נִתְנַמְנְמוּ\hdot
יֹאכֵלוּ\hdot
נִרְדָּמוּ\hdot
לֹא יֹאכֵלוּ׃}

\halacha[972]{הַפֶּסַח אַחַר חֲצוֹת\hdot
מְטַמֵּא אֶת הַיָּדַיִם\hdot
הַפִּגּוּל\hdot
וְהַנּוֹתָר מְטַמְּאִין אֶת הַיָּדַיִם\hdot
בֵּרַךְ בִּרְכַּת הַפֶּסַח\hdot
פָּטַר אֶת שֶׁל זֶבַח\hdot
בֵּרַךְ אֶת שֶׁל זֶבַח לֹא פָּטַר אֶת שֶׁל פֶּסַח\hdot
דִּבְרֵי רִבִּי יִשְׁמָעֵאל\hdot
רִבִּי עֲקִיבָא אוֹמֵר לֹא זוֹ פוֹטֶרֶת זוֹ\hdot
וְלֹא זוֹ פוֹטֶרֶת זוֹ׃\selik}
