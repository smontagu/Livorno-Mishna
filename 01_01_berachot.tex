\tractatehead{מסכת ברכות}{berachot}
\chead{יום א}

\perek{מֵאֵימָתַי}{קוֹרִין אֶת שְׁמַע בְּעַרְבִית\hdot
מִשָּׁעָה שֶׁהַכֹּהֲנִים נִכְנָסִים לֶאֱכוֹל בִּתְרוּמָתָן\hdot
עַד סוֹף הָאַשְׁמוֹרֶת הָרִאשׁוֹנָה\hdot
דִּבְרֵי רִבִּי אֱלִיעֶזֶר\hdot
וַחֲכָמִים אוֹמְרִים עַד חֲצוֹת\hdot
רַבָּן גַּמְלִיאֵל אוֹמֵר\hdot
עַד שֶׁיַּעֲלֶה עַמּוּד הַשַּׁחַר\hdot
מַעֲשֶׂה שֶׁבָּאוּ בָנָיו מִבֵּית הַמִּשְׁתֶּה אָֽמְרוּ לוֹ\hdot
לֹא קָרִינוּ אֶת שְׁמַע\hdot
אָמַר לָהֶם\hdot
אִם לֹא עָלָה עַמּוּד הַשַּׁחַר\hdot
חַיָּיבִין אַתֶּם לִקְרוֹת\hdot
וְלֹא זוֹ בִלְבַד\hdot
אֶלָּא\hdot
כָּל מַה שֶׁאָֽמְרוּ חֲכָמִים עַד חֲצוֹת\hdot
מִצְוָתָן עַד שֶׁיַּעֲלֶה עַמּוּד הַשַּׁחַר\hdot
הֶקְטֵר חֲלָבִים וְאֵבָרִים\hdot
מִצְוָתָן עַד שֶׁיַּעֲלֶה עַמּוּד הַשַּׁחַר\hdot
וְכָל הַנֶּאֱכָלִים לְיוֹם אֶחָד\hdot
מִצְוָתָן עַד שֶׁיַּעֲלֶה עַמּוּד הַשַּׁחַר\hdot
אִם כֵּן לָמָּה אָֽמְרוּ חֲכָמִים עַד חֲצוֹת\hdot
כְּדֵי לְהַרְחִיק אֶת הָאָדָם מִן הָעֲבֵירָה׃
}

\halacha{מֵאֵימָתַי קוֹרִין אֶת שְׁמַע בְּשַׁחְרִית
מִשֶׁיַּכִּיר בֵּין תְּכֵלֶת לְלָבָן\hdot
רִבִּי אֱלִיעֶזֶר אוֹמֵר בֵּין תְּכֵלֶת לְכַרְתִּי (וְגוֹמְרָהּ) עַד הֵנֵץ הַחַמָּה\hdot
רִבִּי יְהוֹשֻׁעַ אוֹמֵר\hdot
עַד שָׁלֹשׁ שָׁעוֹת\hdot
שֶׁכֵּן דֶּרֶךְ בְּנֵי מְלָכִים\hdot
לַעֲמוֹד בְּשָׁלֹשׁ שָׁעוֹת\hdot
הַקּוֹרֵא מִכָּאן וְאִילָךְ\hdot
לֹא הִפְסִיד\hdot
כְּאָדָם הַקּוֹרֵא בַתּוֹרה׃
}

\halacha{בֵּית שַׁמָּאי אוֹמְרִים בָּעֶרֶב כָּל אָדָם יַטּוּ וְיִקְרְאוּ\hdot
וּבַבֹּקֶר יַעַמְדוּ שֶׁנֶּאֱמַר וּבְשָׁכְבְּךָ ובְקוּמֶךָ\hdot
וּבֵית הִלֵּל אוֹמְרִים כָּל אָדָם קוֹרֵא כְדַרְכּוֹ\hdot
שֶׁנֶּאֱמַר וּבְלֶכְתְּךָ בַדֶּרֶךְ\hdot
אִם כֵּן לָמָּה נֶאֱמַר וּבְשָׁכְכְּךָ וּבְקוּמֶךָ\hdot
(אֶלָּא)
בְּשָׁעָה שֶׁדֶּרֶךְ בְּנֵי אָדָם שׁוֹכְבִים וּבְשָׁעָה שֶׁדֶּרֶךְ בְּנֵי אָדָם עוֹמְדִים\hdot
אָמַר רִבִּי טַרְפוֹן\hdot
אֲנִי הָיִיתִי בָּא בַדֶרֶךְ\hdot
וְהִטֵּתִי לִקְרוֹת כְּדִבְרֵי בֵית שַׁמָּאי\hdot
וְסִכַּנְתִּי בְעַצְמִי\hdot
מִפְּנֵי הַלִּסְטִים\hdot
אָֽמְרוּ לוֹ כְּדַי הָיִיתָ לָחוֹב בְּעַצְמָךְ שָׁעָבַרְתָּ עַל דִּבְרֵי בֵית הִלֵּל׃
}

\halacha{בַּשַּׁחַר מְבָרֵךְ שְׁתַּיִם לְפָנֶיהָ\hdot
וְאַחַת לְאַחֲרֶיהָ\hdot
וּבָעֶרֶב מְבָרֵךְ שְׁתַּיִם לְפָנֶיהָ\hdot
וּשְׁתַּיִם לְאַחֲרֶיהָ\hdot
אַחַת אֲרֻכָּה וְאַחַת קְצָרָה\hdot
מָקוֹם שֶׁאָֽמְרוּ לְהַאֲרִיךְ אֵינוֹ רַשָּׁאי לְקַצֵּר\hdot
לְקַצֵּר אֵינוֹ רַשָּׁאי לְהַאֲרִיךְ\hdot
לַחֲתוֹם אֵינוֹ רַשָּׁאי שֶׁלֹּא לַחֲתוֹם\hdot
וְשֶׁלֹּא לַחֲתוֹם אֵינוֹ רַשָּׁאי לַחֲתוֹם׃
}

\halacha{מַזְכִּירִין יְצִיאַת מִצְרַיִם בַּלֵּילוֹת\hdot
אָמַר רִבִּי אֶלְעָזָר בֶּן עֲזַרְיָה הֲרֵי אֲנִי כְּבֶן שִׁבְעִים שָׁנָה וְלֹא זָכִיתִי שֶׁתֵּאָמֵר יְצִיאַת מִצְרַיִם בַּלֵּילוֹת\hdot
עַד שֶׁדְּרָשָׁהּ בֶּן זוֹמָא\hdot
שֶׁנֶּאֱמַר לְמַעַן תִּזְכּוֹר אֶת יוֹם צֵאתְךָ מֵאֶרֶץ מִצְרַיִם כֹּל יְמֵי חַיֶּיךָ\hdot
יְמֵי חַיֶּיךָ הַיָּמִים\hdot
כֹּל יְמֵי חַיֶּיךָ הַלֵּילוֹת\hdot
וַחֲכָמִים אוֹמְרִים יְמֵי חַיֶּיךָ הָעוֹלָם הַזֶּה\hdot
כֹּל יְמֵי חַיֶּיךָ\hdot
לְהָבִיא לִימוֹת הַמָּשִׁיחַ׃
}

\perek{הָיָה}{קוֹרֵא בַתּוֹרָה\hdot
וְהִגִּיעַ זְמַן הַמִּקְרָא\hdot
אִם כִּוֵּין לִבּוֹ יָצָא\hdot
וְאִם לָאוּ\hdot
לֹא יָצָא\hdot
בַּפְּרָקִים שׁוֹאֵל מְפְּנֵי הַכָּבוֹד וּמֵשִׁיב\hdot
וּבָאֶמְצַע שׁוֹאֵל מִפְּנֵי הַיִּרְאָה וּמֵשִׁיב\hdot
דִּבְרֵי רִבִּי מֵאִיר\hdot
רִבִּי יְהוּדָה אוֹמֵר בָּאֶמְצַע שׁוֹאֵל מִפְּנֵי הַיִּרְאָה\hdot
וּמֵשִׁיב מִפְּנֵי הַכָּבוֹד\hdot
בַּפְּרָקִים שׁוֹאֵל מִפְּנֵי הַכָּבוֹד\hdot
וּמֵשִׁיב שָׁלוֹם לְכָל אָדָם׃
}

\halacha{אֵלּוּ הֵן בֵּין הַפְּרָקִים\hdot
בֵּין בְּרָכָה רִאשׁוֹנָה לַשְּׁנִיָּה\hdot
בֵּין שְׁנִיָּה לַשְּׁמַע\hdot
בֵּין שְׁמַע לִוְהָיָה אִם שָׁמֹעַ\hdot
בֵּין וְהָיָה אִם שָׁמֹעַ לְוַיֹּאמֶר\hdot
בֵּין וַיֹּאמֶר לֶאֱמֶת וְיַצִּיב\hdot
רִבִּי יְהוּדָה אוֹמֵר\hdot
בֵּין וַיֹּאמֶר לֶאֱמֶת וְיַצִּיב לֹא יַפְסִיק\hdot
אָמַר רִבִּי יְהוֹשֻׁעַ בֶּן קָרְחָה לָמָּה קָדְמָה שְׁמַע לִוְהָיָה אִם שָׁמֹעַ\hdot
(אֶלָּא) כְּדֵי שֶׁיְּקַבֵּל עָלָיו עוֹל מַלְכוּת שָׁמַיִם תְּחִלָּה\hdot
וְאַחַר כַּךְ יְקַבֵּל עָלָיו עוֹל מִצְוֺת\hdot
וְהָיָה אִם שָׁמֹעַ לְוַיֹּאמֶר\hdot
שֶׁוְּהָיָה אִם שָׁמֹעַ נוֹהֵג בַּיּוֹם וּבַלַּיְלָה\hdot
וַיֹּאמֶר אֵינוֹ נוֹהֵג אֶלָּא בַיּוֹם׃
}

\halacha{הַקּוֹרֵא אֶת שְׁמַע וְלֹא הִשְׁמִיעַ לְאָזְנוֹ יָצָא\hdot
רִבִּי יוֹסֵי אוֹמֵר לֹא יָצָא\hdot
קָרָא וְלֹא דִקְדֵּק בְּאוֹתִיּוֹתֶיהָ רִבִּי יוֹסֵי אוֹמֵר יָצָא\hdot
רִבִּי יְהוּדָה אוֹמֵר לֹא יָצָא\hdot
הַקּוֹרֵא לְמַפְרֵעַ לֹא יָצָא\hdot
קָרָא וְטָעָה\hdot
יַחֲזוֹר לַמָּקוֹם שֶׁטָּעָה׃
}

\halacha{הָאוּמָנִין\hdot
קוֹרִין בְּרֹאשׁ הָאִילָן\hdot
אוֹ בְּרֹאשׁ הַנִּדְבָּךְ\hdot
מַה שֶׁאֵינָן רַשָּׁאִין לַעֲשׂוֹת כֵּן בַּתְּפִלָּה׃}

\halacha{חָתָן פָּטוּר מִקְּרִיאַת שְׁמַע בַּלַּיְלָה הָרִאשׁוֹן עַד מוֹצָאֵי שַׁבָּת\hdot
אִם לֹא עָשָׂה מַעֲשֵׂה\hdot
מַעַשֶׂה בְּרַבָּן גַּמְלִיאֵל\hdot
שֶׁקָּרָא בַלַּיְלָה הָרִאשׁוֹן שֶׁנָּשָׂא\hdot
אָֽמְרוּ לוֹ תַלְמִידָיו\hdot
לֹא לִמַּדְתָּנוּ רַבֵּינוּ שֶׁחָתָן פָּטוּר מִקְּרִיאַת שְׁמַע בַּלַּיְלָה הָרִאשׁוֹן\hdot
אָמַר לָהֶם\hdot
אֵינִי שׁוֹמֵעַ לָכֶם\hdot
לְבַטֵּל מִמֶּנִּי עוֹל מַלְכוּת שָׁמַיִם אֲפִילוּ שָׁעָה אַחַת׃}

\halacha{רָחַץ בַּלַּיְלָה הָרִאשׁוֹן שֶׁמֵּתָה אִשְׁתּוֹ\hdot
אָֽמְרוּ לוֹ תַלְמִידָיו\hdot
לֹא לִמַּדְתָּנוּ רַבֵּינוּ שֶׁאָבֵל אָסוּר לִרְחוֹץ\hdot
אָמַר לָהֶם אֵינִי כִּשְׁאַר כָּל אָדָם אֶסְטְנִיס אָנִי׃}

\halacha{וּכְשֶׁמֵּת טָבִי עַבְדֹּו קִבֵּל עָלָיו תַּנְחוּמִין\hdot
אָֽמְרוּ לוֹ תַלְמִידָיוּ\hdot
לֹא לְמַּדְתָּנו רַבֵּינוּ\hdot
שֶׁאֵין מְקַבְּלִין תַּנְחוּמִין עַל הָעֲבָדִים\hdot
אָמַר לָהֶם\hdot
אֵין טָבִי עַבְדִּי כִּשְׁאַר כָּל הָעֲבָדִים\hdot
כָּשֵׁר הָיָה׃
}

\halacha{חָתָן\hdot
אִם רָצָה לִקְרוֹת קְרִיאַת שְׁמַע בַּלַּיְלָה הָרִאשׁוֹן קוֹרֵא\hdot
רַבָּן שִׁמְעוֹן בֶּן גַּמְלִיאֵל אוֹמֵר\hdot
לֹא כָּל הָרוֹצֶה לִטּוֹל אֶת הַשֵּׁם יִטּוֹל׃
}

\perek{מִי}{שֶׁמֵּתוֹ מוּטַל לְפָנָיו\hdot
פָטוּר (מִקְּרִיאַת שְׁמַע) מִן הַתְּפִלָּה וּמִן הַתְּפִלִּין\hdot
נוֹשְׂאֵי הַמִּטָּה וְחִלּוּפֵיהֶן וְחִלּוּפִי חִלּוּפֵיהֶן\hdot
אֶת שֶׁלִּפְנֵי הַמִּטָּה וְאֶת שֶׁלְּאַחַר הַמִּטָּה\hdot
אֶת שֶׁלַּמִּטָּה צוֹרֶךְ בָּהֶן פְּטוּרִין\hdot
וְאֶת שֶׁאֵין לַמִּטָּה צוֹרֶךְ בָּהֶן חַיָּיבִין\hdot
אֵלּוּ וְאֵלּוּ פְּטוּרִין מִן הַתְּפִלָּה׃}

\halacha{קָֽבְרו אֶת הַמֵּת חָֽזְרוּ\hdot
אִם יְכוֹלִים לְהַתְחִיל וְלִגְמוֹר\hdot
עַד שֶׁלֹּא יַגִּיעוּ לַשּׁוּרָה יַתְחִילוּ\hdot
וְאִם לָאוּ\hdot
לֹא יַתְחִילוּ\hdot
הָעוֹמְדִים בַּשּׁוּרָה הַפְּנִימִים פְּטוּרִים\hdot
וְהַחִיצוֹנִים חַיָּיבִין׃}

\halacha{נָשִׁים וַעֲבָדִים וּקְטַנִּים פְּטוּרִים מִקְּרִיאַת שְׁמַע וּמִן הַתְּפִלִּין\hdot
‏וְהַיָּיבִין בַּתְּפִּלָּה\hdot
ובַמְּזוּזָה\hdot
וּבְבִרְכַּת הַמָּזוֹן׃}

\halacha{בַּעַל קֶרִי מְהַרְהֵר בְּלִבּוֹ\hdot
וְאֵינוֹ מְבָרֵךְ לֹא לְפָנֶיהָ\hdot
וְלֹא לְאַחֲרֶיהָ\hdot
וְעַל הַמָּזוֹן מְבָרֵךְ לְאַחֲרָיו וְאֵינוֹ מְבָרֵךְ לְפָנָיו\hdot
רִבִּי יְהוּדָה אוֹמֵר מְבָרֵךְ לִפְנֵיהֶם וּלְאַחֲרֵיהֶם׃
}

\halacha{הָיָה עוֹמֵד בַּתְּפִלָּה\hdot
וְנִזְכַּר שֶׁהוּא בַעַל קֶרִי\hdot
לֹא יַפְסִיק\hdot
אֶלָּא יְקַצֵּר\hdot
יָרַד לִטְבּוֹל\hdot
אִם יָכוֹל לַעֲלוֹת וּלְהִתְכַּסּוֹת וְלִקְרוֹת עַד שֶׁלֹּא תֵנֵץ הַחַמָּה יַעֲלֶה וְיִתְכַּסֶּה וְיִקְרָא\hdot
וְאִם לָאוּ\hdot
יִתְכַּסֶּה בַמַּיִם וְיִקְרָא\hdot
אָבָל לֹא יִתְכַּסֶּה\hdot
לֹא בְמַיִם הָרָעִים\hdot
וְלֹא בְמֵי הַמִּשְׁרָה\hdot
עַד שֶׁיַּטִּיל לְתוֹכָן מַיִם\hdot
וְכַמָּה יַרְחִיק מֵהֶם וּמִן הַצּוֹאָה\hdot
אַרְבַּע אַמּוֹת׃}

\halacha{זָב שֶׁרָאָה קֶרִי\hdot
וְנִדָּה שֶׁפָּלְטָה שִׁכְבַת זֶרַע\hdot
וְהַמְּשַׁמֶּשֶׁת שֶׁרָאֲתָה נִדָּה\hdot
צְרִיכִין טְבִילָה\hdot
וְרִבִּי יְהוּדָה פּוֹטֵר׃}

\perek{תְּפִלַּת}{הַשַּׁחַר עַד חֲצוֹת\hdot
רִבִּי יְהוּדָה אוֹמֵר עַד אַרְבַּע שָׁעוֹת \hdot
תְּפִלַּת הַמִּנְחָה עַד הָעֶרֶב\hdot
רִבִּי יְהוּדָה אוֹמֵר עַד פֶּלֶג הַמִּנְחָה\hdot
תְּפִלַּת הָעֶרֶב אֵין לָהּ קֶבַע\hdot
וְשֶׁל מוּסָפִין כָּל הַיּוֹם
(רִבִּי יְהוּדָה אוֹמֵר עַד שֶׁבַע שָׁעוֹת)׃
}

\halacha{רִבִּי נְחוּנְיָא בֶּן הַקָּנָה הָיָה מִתְפַּלֵּל בִּכְנִיסָתוֹ לְבֵית הַמֶּדְרָשׁ\hdot
וּבִיצִיאָתוֹ\hdot
תְּפִלָּה קְצָרָה\hdot
אָֽמְרוּ לוֹ\hdot
מַה מָּקוֹם לִתְפִלָּה זוֹ\hdot
אָמַר לָהֶם בִּכְנִיסָתִי אֲנִי מִתְפַּלֵּל שֶׁלֹּא תֵאֲרַע תְּקָלָה עַל יָדִי\hdot
וּבִיצִיאָתִי אֲנִי נוֹתֵן הוֹדָיָה עַל חֶלְקִי׃
}

\halacha{רַבָּן גַּמְלִיאֵל אוֹמֵר\hdot
בְּכָל יוֹם מִתְפַּלֵּל אָדָם שְׁמוֹנֶה עֶשְׂרֵה\hdot
רִבִּי יְהוֹשֻׁעַ אוֹמֵר מֵעֵין שְׁמוֹנֶה עֵשְׂרֵה\hdot
רִבִּי עֲקִיבָא אוֹמֵר\hdot
אִם שְׁגוּרָה תְפִלָּתוֹ בְפִיו\hdot
יִתְפַּלֵּל שְׁמוֹנֶה עֶשְׂרֵה\hdot
וְאִם לָאוּ מֵעֵין שְׁמוֹנֶה עֶשְׂרֵה׃}

\halacha{רִבִּי אֱלִיעֶזֶר אוֹמֵר הָעוֹשֶׂה תְּפִלָּתוֹ קֶבַע\hdot
אֵין תְּפִלָּתוֹ תַחֲנוּנִים\hdot
רִבִּי יְהוֹשֻׁעַ אוֹמֵר\hdot
הַמְּהַלֵּךְ בִּמְקוֹם סַכָּנָה\hdot
מִתְפַּלֵּל תְּפִלָּה קְצָרָה\hdot
אוֹמֵר הוֹשַׁע הַשֵּׁם אֶת עַמְּךָ אֶת שְׁאֵרִית יִשְׂרָאֵל\hdot
בְּכָל פָּרָשַׁת הָעִבּוּר יִהְיוּ צָרְכֵיהֶם לְפָנֶיךָ\hdot
בָּרוּךְ אַתָּה יְיָ שׁוֹמֵעַ תְּפִלָּה׃}

\halacha{הָיָה רוֹכֵב עַל הַחֲמוֹר יֵרֵד\hdot
וְאִם אֵינוֹ יָכוֹל לִירֵד\hdot
יַחֲזִיר אֶת פָּנָיו\hdot
וְאִם אֵינוֹ יָכוֹל לְהַחֲזִיר אֶת פָּנָיו\hdot
יְכַוֵּין אֶת לִבּוֹ כְּנֶגֶד בֵּית קֹדֶשׁ הַקֳּדָשִׁים׃}

\halacha{הָיָה יוֹשֵׁב בַּסְּפִינָה\hdot
אוֹ בְקָרוֹן\hdot
אוֹ בְאַסְדָּא\hdot
יְכַוֵּין אֶת לִבּוֹ כְּנֶגֶד בֵּית קֹדֶשׁ הַקֳּדָשִׁים׃}

\halacha{רִבִּי אֶלְעָזָר בֶּן עֲזַרְיָה אוֹמֵר אֵין תְּפִלַּת הַמּוּסָפִין אֶלָּא בַּחֲבֵר עִיר\hdot
וַחֲכָמִים אוֹמְרִים בַּחֲבֵר עִיר וְשֶׁלֹּא בַחֲבֵר עִיר\hdot
רִבִּי יְהוּדָה אוֹמֵר מִשְּׁמוֹ כָּל מָקוֹם שֶׁיֵּשׁ חֲבֵר עִיר\hdot
הַיָּחִיד פָּטוּר מִתְּפִלַּת הַמּוּסָפִין׃}

\perek{אֵין}{עוֹמְדִין לְהִתְפַּלֵּל אֶלָּא מִתּוֹךְ כֹּבֶד רֹאשׁ\hdot
חֲסִידִים הָרִאשׁוֹנִים הָיוּ שׁוֹהִים שָׁעָה אַחַת וּמִתְפַּלְּלִים\hdot
כְּדֵי שֶׁיְּכַוְּנוּ אֶת לִבָּם לַמָּקוֹם\hdot
אֲפִילוּ הַמֶּלֶךְ שׁוֹאֵל בִּשְׁלוֹמוֹ לֹא יְשִׁיבֶנּוּ\hdot
וַאֲפִילוּ נָחָשׁ כָּרוּךְ עַל עֲקֵבוֹ לֹא יַפְסִיק׃
}

\halacha{מַזְכִּירִין גְּבוּרוֹת גְּשָׁמִים בִּתְחִיַּת הַמֵּתִים\hdot
וְשׁוֹאֲלִין הַגְּשָׁמִים בְּבִרְכַּת הַשָּׁנִים\hdot
וְהַבְדָּלָה בְּחוֹנֵן הַדַּעַת\hdot
רִבִּי עֲקִיבָא אוֹמֵר אוֹמְרָהּ בְּרָכָה רְבִיעִית בִּפְנֵי עַצְמָהּ\hdot
רִבִּי אֱלִיעֶזֶר אוֹמֵר בְּהוֹדָאָה׃}

\halacha{הָאוֹמֵר (יְבָרְכוּךָ טוֹבִים הֲרֵי זוֹ דֶּרֶךְ הַמִּינִים) עַל קַן צִפּוֹר יַגִּיעוּ רַחֲמֶיךָ\hdot
וְעַל טוֹב יִזָּכֵר שְׁמֶךָ\hdot
מוֹדִים מוֹדִים מְשַׁתְּקִין אוֹתוֹ\hdot
הָעוֹבֵר לִפְנֵי הַתֵּיבָה וְטָעָה\hdot
יַעֲבוֹר אַחֵר תַּחְתָּיו\hdot
וְלֹא יְהֵא סַרְבָּן בְּאוֹתָהּ שָׁעָה\hdot
מְנַיִן הוּא מַתְחִיל מִתְּחִלַּת הַבְּרָכָה שֶׁטָּעָה בָּהּ׃}

\halacha{הָעוֹבֵר לִפְנֵי הַתֵּיבָה לֹא יַעֲנֶה אַחַר הַכֹּהֲנִים אָמֵן מִפְּנֵי הַטִּרוּף\hdot
וְאִם אֵין שָׁם כֹּהֵן אֶלָּא הוּא לֹא יִשָּׂא אֶת כַּפָּיו\hdot
וְאִם הַבְתָּחָתוֹ שֶׁהוּא נוֹשֵׂא אֶת כַּפָּיו וְחוֹזֵר לִתְפִלָּתוּ רַשָּׁאי׃}

\halacha{הַמִּתְפַּלֵּל וְטָעָה סִימָן רָע לוֹ\hdot
וְאִם שָׁלִיחַ צִבּוּר הוּא סִימָן רַע לְשׁוֹלְחָיו\hdot
מִפְּנֵי שֶׁשְּׁלוּחו שֶׁל אָדָם כְּמוֹתוֹ\hdot
אָֽמְרוּ עָלָיו עַל רִבִּי חֲנִינָא בֶּן דּוֹסָא\hdot
כְּשֶׁהָיָה מִתְפַּלֵּל עַל הַחוֹלִים\hdot
הָיָה אוֹמֵר זֶה חַי וְזֶה מֵת\hdot
אָֽמְרוּ לוֹ מְנַיִן אַתָּה יוֹדֵעַ\hdot
אָמַר לָהֶם\hdot
אִם שְׁגוּרָה תְּפִלָּתִי בְּפִי יוֹדֵעַ אֲנִי שֶׁהוּא מְקֻבָּל\hdot
וְאִם לָאוּ\hdot
יוֹדֵעַ אֲנִי שֶׁהוּא מְטוֹרָף׃}

\perek{כֵּיצַד}{מְבָֽרְכִין עַל הַפֵּירוֹת\hdot
עַל פֵּירוֹת הָאִילָן אוֹמֵר בּוֹרֵא פְרִי הָעֵץ\hdot
חוּץ מִן הַיַּיִן\hdot
שֶׁעַל הַיַּיִן אוֹמֵר בּוֹרֵא פְרִי הַגֶּפֶן\hdot
וְעַל פֵּירוֹת הָאָרֶץ אוֹמֵר בּוֹרֵא פְרִי הָאֲדָמָה\hdot
חוּץ מִן הַפַּת\hdot
שֶׁעַל הַפַּת הוּא אוֹמֵר הַמּוֹצִיא לֶחֶם מִן הָאָרֶץ\hdot
וְעַל הַיְּרָקוֹת אוֹמֵר בּוֹרֵא פְרִי הָאֲדָמָה\hdot
רִבִּי יְהוּדָה אוֹמֵר בּוֹרֵא מִינֵי דְּשָׁאִים׃}

\halacha{בֵּרַךְ עַל פֵּירוֹת הָאִילָן בּוֹרֵא פְרִי הָאֲדָמָה\hdot
יָצָא\hdot
וְעַל פֵּירוֹת הָאָרֶץ בּוֹרֵא פְרִי הָעֵץ לֹא יָצָא\hdot
עַל כֻּלָּם אִם אָמַר שֶׁהַכֹּל יָצָא׃}

\halacha{עַל דָּבָר שֶׁאֵין גִּדּוּלוֹ מִן הָאָרֶץ אוֹמֵר שֶׁהַכֹּל\hdot
עַל הַחוֹמֶץ וְעַל הַנּוֹבְלוֹת וְעַל הַגּוֹבָאי אוֹמֵר שֶׁהַכֹּל\hdot
(עַל הֶחָלָב וְעַל הַגְּבִינָה וְעַל הַבֵּיצִים אוֹמֵר שֶׁהַכֹּל)
רִבִּי יְהוּדָה אוֹמֵר כָּל שֶׁהוּא מִין קְלָלָה אֵין מְבָֽרְכִין עָלָיו׃}

\halacha{הָיוּ לְפָנָיו מִינִים הַרְבֶּה\hdot
רִבִּי יְהוּדָה אוֹמֵר אִם יֵשׁ בֵּינֵיהֶם מִמִּין שִׁבְעָה מְבָרֵךְ עָלָיו\hdot
וַחֲכָמִים אוֹמְרִים מְבָרֵךְ עַל אֵי זֶה מֵהֶם שֶׁיִּרְצֶה׃}

\halacha{בֵּרַךְ עַל הַיַּיִן שֶׁלִּפְנֵי הַמָּזוֹן\hdot
פָּטַר אֶת הַיַּיִן שֶׁלְּאַחַר הַמָּזוֹן\hdot
בֵּרַךְ עַל הַפַּרְפֶּרֶת שֶׁלִּפְנֵי הַמָּזוֹן\hdot
פָּטַר אֶת הַפַּרְפֶּרֶת שֶׁלְּאַחַר הַמָּזוֹן\hdot
בֵּרַךְ עַל הַפַּת\hdot
פָּטַר אֶת הַפַּרְפֶּרֶת\hdot
עַל הַפַּרְפֶּרֶת\hdot
לֹא פָּטַר אֶת הַפַּת\hdot
בֵּית שַׁמָּאי אוֹמְרִים אַף לֹא מַעֲשֵׂה קְדֵרָה׃}

\halacha{הָיוּ יוֹשְׁבִין לֶאֱכוֹל\hdot
כָּל אֶחָד וְאֶחָד מְבָרֵךְ לְעַצְמוֹ\hdot
הֵסֵיבוּ אֶחָד מְבָרֵךְ לְכֻלָּם\hdot
בָּא לָהֶם יַיִן בְּתוֹךְ הַמָּזוֹן\hdot
כָּל אֶחָד וְאֶחָד מְבָרֵךְ לְעַצְמוֹ\hdot
לְאַחַר הַמָּזוֹן אֶחָד מְבָרֵךְ לְכֻלָּם\hdot
וְהוּא אוֹמֵר עַל הַמֻּגְמָר\hdot
אַף עַל פִּי שֶׁאֵין מְבִיאִין אֶת הַמֻּגְמָר אֶלָּא לְאַחַר הַסְּעוּדָה׃}

\halacha{הֵבִיאוּ לְפָנָיו מָלִיחַ בַּתְּחִלָּה וּפַת עִמּוֹ\hdot
מְבָרֵךְ עַל הַמָּלִיחַ\hdot
וּפוֹטֵר אֶת הַפַּת\hdot
שֶׁהַפַּת טְפֵלָה לוֹ\hdot
זֶה הַכְּלָל\hdot
כָּל שֶׁהוּא עִיקָר וְעִמּוֹ טְפֵלָה\hdot
מְבָרֵךְ עַל הָעִיקָר וּפוֹטֵר אֶת הַטְּפֵלָה׃}

\halacha{אָכַל תְּאֵנִים וַעֲנָבִים וְרִמּוֹנִים\hdot
מְבָרֵךְ אַחֲרֵיהֶן שָׁלֹשׁ בְּרָכות דִּבְרֵי רַבָּן גַּמְלִיאֵל\hdot
וַחֲכָמִים אוֹמְרִים בְּרָכָה אַחַת (מֵעֵין שָׁלֹשׁ)\hdot
רִבִּי עֲקִיבָא אוֹמֵר אֲפִילוּ אָכַל שְׁלָק וְהוּא מְזוֹנוֹ\hdot
מְבָרֵךְ אַחֲרָיו שָׁלֹשׁ בְּרָכוֹת\hdot
הַשּׁוֹתֶה מַיִם לִצְמָאוֹ\hdot
אוֹמֵר שֶׁהַכֹּל נִהְיָה בִּדְבָרוֹ\hdot
רִבִּי טַרְפוֹן אוֹמֵר בּוֹרֵא נְפָשׁוֹת רַבּוֹת׃}

\perek{שְׁלֹשָׁה}{שֶׁאָֽכְלוּ כְּאֶחָד\hdot
חַיָּבִין לְזַמֵּן\hdot
אָכַל דְּמָאי\hdot
וּמַעֲשֵׂר רִאשׁוֹן שֶׁנִּטְּלָה תְּרוּמָתוֹ\hdot
וּמַעֲשֵׂר שֵׁנִי וְהֶקְדֵּשׁ שֶׁנִּפְדּוּ\hdot
וְהַשַּׁמָּשׁ שֶׁאָכַל כַּזַּיִת\hdot
וְהַכּוּתִי\hdot
מְזַמְּנִין עֲלֵיהֶם\hdot
אֲבָל אָכַל טֶבֶל וּמַעֲשֵׂר רִאשׁוֹן שֶׁלֹּא נִטְּלָה תְּרוּמָתוֹ\hdot
וּמַעֲשֵׂר שֵׁנִי וְהֶקְדֵּשׁ שֶׁלֹּא נִפְדּוּ\hdot
וְהַשַּׁמָּשׁ שֶׁאָכַל פָּחוֹת מִכַּזַּיִת\hdot
וְהַנָּכְרִי\hdot
אֵין מְזַמְּנִין עֲלֵיהֶם׃}

\halacha{נָשִׁים וַעֲבָדִים וּקְטַנִּים אֵין מְזַמְּנִין עֲלֵיהֶם\hdot
עַד כַּמָּה מְזַמְּנִין\hdot
עַד כַּזַּיִת\hdot
רִבִּי יְהוּדָה אוֹמֵר עַד כַּבֵּיצָה׃}

\halacha{כֵּיצַד מְזַמְּנִין\hdot
בִּשְׁלֹשָׁה אוֹמֵר נְבָרֵךְ\hdot
בִּשְׁלֹשָׁה וְהוּא\hdot
אוֹמֵר בָּֽרְכוּ\hdot
בַּעֲשָׂרָה אוֹמֵר נְבָרֵךְ לֵאלֹהֵינוּ\hdot
בַּעֲשָׂרָה וְהוּא\hdot
אוֹמֵר בָּֽרְכוּ\hdot
אֶחָד עֲשָׂרָה וְאֶחָד עֲשָׂרָה רִבּוֹא\hdot
בְּמֵאָה אוֹמֵר נְבָרֵךְ לַיְיָ אֱלֹהֵינוּ\hdot
בְּמֵאָה וְהוּא\hdot
אוֹמֵר בָּֽרְכוּ\hdot
בְּאֶלֶף אוֹמֵר נְבָרֵךְ לַיְיָ אֱלֹהֵינו אֱלֹהֵי יִשְׂרָאֵל\hdot
בְּאֶלֶף וְהוּא\hdot
אוֹמֵר בָּרְכוּ\hdot
בְּרִבּוֹא אוֹמֵר נְבָרֵךְ לַיְיָ אֱלֹהֵינוּ אֱלֹהֵי יִשְׂרָאֵל אֱלֹהֵי הַצְּבָאוֹת יוֹשֵׁב הַכְּרוּבִים
(עַל הַמָּזוֹן שֶׁאָכַלְנוּ)\hdot
בְּרִבּוֹא וְהוּא\hdot
אוֹמֵר בָּֽרְכוּ\hdot
כְּעִנְיַן שֶׁהוּא מְבָרֵךְ\hdot
כַּךְ עוֹנִין אַחֲרָיו\hdot
בָּרוּךְ יְיָ אֱלֹהֵינוּ אֱלֹהֵי יִשְׂרָאֵל אֱלֹהֵי הַצְּבָאוֹת יוֹשֵׁב הַכְּרוּבִים עַל הַמָּזוֹן שֶׁאָכַלְנוּ\hdot
רִבִּי יוֹסֵי הַגְּלִילִי אוֹמֵר לְפִי רוֹב הַקָּהָל הֵן מְבָֽרְכִין\hdot
שֶׁנֶּאֱמַר בְּמַקְהֵלוֹת בָּֽרְכוּ אֱלֹהִים יְיָ מִמְּקוֹר יִשְׂרָאֵל\hdot
אָמַר רִבִּי עֲקִיבָא\hdot
מַה מָצִינוּ בְּבֵית הַכְּנֶסֶת אֶחָד מְרֻבִּין וְאֶחָד מוּעָטִין אוֹמֵר בָּֽרְכוּ אֶת יְיָ\hdot
רִבִּי יִשְׁמָעֵאל אוֹמֵר\hdot
בָּֽרְכוּ אֶת יְיָ הַמְּבוֹרָךְ׃}

\halacha{שְׁלֹשָׁה שֶׁאָֽכְלוּ כְּאְחָד אֵינָן רַשָּׁאִין לִחָלֵק\hdot
וְכֵן אַרְבָּעָה\hdot
וְכֵן חֲמִשָּׁה\hdot
שִׁשָּׁה נֶחֱלָקִין עַד עֲשָׂרָה\hdot
וַעֲשָׂרָה אֵין נֶחֱלָקִין עַד שֶׁיִּהְיוּ עֶשְׂרִים׃}

\halacha{שְׁתֵּי חֲבוּרוֹת שֶׁהָיוּ אוֹכְלוֹת בְּבַיִת אֶחָד\hdot
בִּזְמַן שֶׁמִּקְצָתָן רוֹאִין אֵלּוּ אֶת אֵלּו\hdot
הֲרֵי אֵלּו מִצְטָֽרְפִין לְזִמּוּן\hdot
וְאִם לָאוּ\hdot
אֵלּוּ מְזַמְּנִין לְעַצְמָן\hdot
וְאֵלּוּ מְזַמְּנִין לְעַצְמָן\hdot
וְאֵין מְבָֽרְכִין עַל הַיַּיִן עַד שֶׁיִּתֵּן לְתוֹכוֹ מַיִם\hdot
דִּבְרֵי רִבִּי אֱלִיעֶזֶר\hdot
וַחֲכָמִים אוֹמְרִים מְבָֽרְכִין׃}

\perek{אֵלּוּ}{דְבָרִים שֶׁבֵּין בֵּית שַׁמָּאי וּבֵית הִלֵּל בַּסְּעוּדה\hdot
בֵּית שַׁמָּאי אוֹמְרִים מְבָרֵךְ עַל הַיּוֹם\hdot
וְאַחַר כַּךְ מְבָרֵךְ עַל הַיַּיִן\hdot
וּבֵית הִלֵּל אוֹמְרִים מְבָרֵךְ עַל הַיַּיִן\hdot
וְאַחַר כַּךְ מְבָרֵךְ עַל הַיּוֹם׃}

\halacha{בֵּית שַׁמָּאי אוֹמְרִים נוֹטְלִין לַיָּדַים וְאַחַר כַּךְ מוֹזְגִין אֶת הַכּוֹס\hdot
וּבֵית הִלֵּל אוֹמְרִים מוֹזְגִין אֶת הַכּוֹס וְאַחַר כַּךְ נוֹטְלִין לַיָּדַיִם׃}

\halacha{בֵּית שַׁמָּאי אוֹמְרִים מְקַנֵּחַ יָדָיו בַּמַּפָּה ומַנִּיחָהּ עַל הַשֻּׁלְחָן\hdot
וּבֵית הִלֵּל אוֹמְרִים עַל הַכְּסָת׃}

\halacha{בֵּית שַׁמָּאי אוֹמְרִים מְכַבְּדִין אֶת הַבַּית וְאַחַר כַּךְ נוֹטְלִין לַיָּדַיִם\hdot
וּבֵית הִלֵּל אוֹמְרִים נוֹטְלִין לַיָּדַיִם וְאַחַר כַּךְ מְכַבְּדִין אֶת הַבַּיִת׃}

\halacha{בֵּית שַׁמָּאי אוֹמְרִים נֵר וּמָזוֹן וּבְשָׂמִים וְהַבְדָּלָה\hdot
ובֵית הִלֵּל אוֹמְרִים נֵר וּבְשָׂמִים וּמָזוֹן וְהַבְדָּלָה\hdot
בֵּית שַׁמָּאי אוֹמְרִים שֶׁבָּרָא מְאוֹר הָאֵשׁ\hdot
וּבֵית הִלֵּל אוֹמְרִים בּוֹרֵא מְאוֹרֵי הָאֵשׁ׃}

\halacha{אֵין מְבָֽרְכִין לֹא עַל הַנֵּר וְלֹא עַל הַבְּשָׂמִים שֶׁל גּוֹיִם\hdot
וְלֹא עַל הַנֵּר וְלֹא עַל הַבְּשָׂמִים שֶׁל מֵתִים\hdot
וְלֹא עַל הַנֵּר וְלֹא עַל הַבְּשָׂמִים שֶׁלִּפְנֵי עֲבוֹדָה זָרָה\hdot
אֵין מְבָֽרְכִין עַל הַנֵּר עַד שֶׁיֵּאוֹתוּ לְאוֹרוֹ׃}

\halacha{מִי שֶׁאָכַל וְשָׁכַח וְלֹא בֵרַךְ\hdot
בֵּית שַׁמָּאי אוֹמְרִים יַחֲזוֹר לִמְקוֹמוֹ וִיבָרֵךְ\hdot
וּבֵית הִלֵּל אוֹמְרִים יְבָרֵךְ בַּמָּקוֹם שֶׁנִּזְכָּר\hdot
עַד אֵימָתַי הוּא מְבָרֵךְ\hdot
עַד כְּדֵי שֶׁיִּתְעַכֵּל הַמָּזוֹן שֶׁבְּמֵעָיו׃}

\halacha{בָּא לָהֶם יַיִן לְאַחַר הַמָּזוֹן וְאֵין שָׁם אֶלָּא אוֹתוֹ הַכּוֹס\hdot
בֵּית שַׁמָּאי אוֹמְרִים מְבָרֵךְ עַל הַיַּיִן\hdot
וְאַחַר כַּךְ מְבָרֵךְ עַל הַמָּזוֹן\hdot
וּבֵית הִלֵּל אוֹמְרִים מְבָרֵךְ עַל הַמָּזוֹן וְאַחַר כַּךְ מְבָרֵךְ עַל הַיַּיִן\hdot
עוֹנִין אָמֵן אַחַר יִשְׂרָאֵל הַמְּבָרֵךְ\hdot
וְאֵין עוֹנִין אָמֵן אַחַר הַכּוּתִי הַמְּבָרֵךְ\hdot
עַד שֶׁיִּשְׁמַע כָּל הַבְּרָכָה׃}

\perek{הָרוֹאֶה}{מָקוֹם שֶׁנַּעֲשׂוּ בוֹ נִסִּים לְיִשְׂרָאֵל\hdot
אוֹמֵר בָּרוּךְ שֶׁעָשָׂה נִסִּים לַאֲבוֹתֵינוּ בַּמָּקוֹם הַזֶּה\hdot
מָקוֹם שֶׁנֶּעֱקָרָה מִמֶּנּוּ עֲבוֹדָה זָרָה\hdot
אוֹמֵר בָּרוּךְ שֶׁעָקַר עֲבוֹדָה זָרָה מֵאַרְצֵנוּ׃}

\halacha{עַל הַזִּיקִין וְעַל הַזְּוָעוֹת וְעַל הַבְּרָקִים וְעַל הָֽרְעָמִים וְעַל הָרוּחוֹת\hdot
אוֹמֵר בָּרוּךְ שֶׁכֹּחוֹ וּגְבוּרָתוֹ מָלֵא עוֹלָם\hdot
עַל הֶהָרִים וְעַל הַגְּבָעוֹת וְעַל הַיַּמִּים וְעַל הַנְּהָרוֹת וְעַל הַמִּדְבָּרוֹת\hdot
אוֹמֵר בָּרוּךְ עוֹשֶׂה מַעֲשֵׂה בְרֵאשִׁית\hdot
רִבִּי יְהוּדָה אוֹמֵר הָרוֹאֶה אֶת הַיָּם הַגָּדוֹל אוֹמֵר בָּרוךְ שֶׁעָשָׂה אֶת הַיָּם הַגָּדוֹל\hdot
בִּזְמַן שֶׁרוֹאֶה אוֹתוֹ לַפְּרָקִים\hdot
עַל הַגְּשָׁמִים וְעַל בְּשׂוֹרוֹת הַטּוֹבוֹת אוֹמֵר בָּרוּךְ הַטּוֹב וְהַמֵּטִיב\hdot
וְעָל בְּשׂוֹרוֹת רָעוֹת אוֹמֵר בָּרוּךְ דַּיָּן הָאֱמֶת׃}

\halacha{בָּנָה בַיִת חָדָשׁ וְקָנָה כֵּלִים חֲדָשִׁים\hdot
אוֹמֵר בָּרוךְ שֶׁהֶחֱיָינוּ\hdot
מְבָרֵךְ עַל הָרָעָה מֵעֵין הַטּוֹבָה\hdot
וְעַל הַטּוֹבָה מֵעֵין הָרָעָה\hdot
הַצּוֹעֵק לְשֶׁעָבַר הֲרֵי זוֹ תְפִלַּת שָׁוְא\hdot
כֵּיצַד\hdot
הָֽיְתָה אִשְׁתּוֹ מְעֻבֶּרֶת וְאָמַר יְהִי רָצוֹן שֶׁתֵּלֵד אִשְׁתִּי זָכָר\hdot
הֲרֵי זוֹ תְּפִלַּת שָׁוְא\hdot
הָיָה בָא בַּדֶּרֶךְ וְשָׁמַע קוֹל צְוָחָה בָּעִיר\hdot
וְאָמַר יְהִי רָצוֹן שֶׁלֹּא יִהְיוּ אֵלּוּ בְּנֵי בֵיתִי הֲרֵי זוֹ תְּפִלַּת שָׁוְא׃}

\halacha{הַנִּכְנָס לַכְּרָךְ מִתְפַּלֵּל שְׁתַּיִם\hdot
אַחַת בִּכְנִיסָתוֹ\hdot
וְאַחַת בִּיצִיאָתוֹ\hdot
בֶּן עֲזָאי אוֹמֵר אַרְבַּע\hdot
שְׁתַּיִם בִּכְנִיסָתוֹ\hdot
וּשְׁתַּיִם בִּיצִיאָתוֹ\hdot
וְנוֹתֵן הוֹדָאָה לְשֶׁעָבַר\hdot
וְצוֹעֵק לֶעָתִיד לָבֹא׃}

\halacha{הַיָּיב אָדָם לְבָרֵךְ עַל הָרָעָה כְּשֵׁם שֶׁהוּא מְבָרֵךְ עַל הַטּוֹבָה שֶׁנֶּאֱמַר וְאָהַבְתָּ אֶת יְיָ
אֱלֹהֶיךָ בְּכָל לְבָֽבְךָ וּבְכָל נַפְשְׁךָ וּבְכָל מְאֹדֶךָ\hdot
בְּכָל לְבָֽבְךָ\hdot
בִּשְׁנֵי יְצָרֶיךָ\hdot
בְּיֵצֶר טוֹב וּבְיֵצֶר רָע\hdot
וּבְכָל נַפְשְׁךָ\hdot
אֲפִילוּ הוּא נוֹטֵל אֶת נַפְשֶׁךָ\hdot
וּבְכָל מְאֹדֶךָ\hdot
בְּכָל מָמוֹנֶךָ\hdot
דָּבָר אַחֵר בְּכָל מְאֹדֶךָ בְּכָל מִדָּה וּמִדָּה שֶׁהוּא מוֹדֵד לָךְ הֱוֵי
מוֹדֶה לוֹ בִּמְאֹד מְאֹד\hdot
לֹא יָקֵל אָדָם אֶת רֹאשׁוֹ כְּנֶגֶד שַׁעַר הַמִּזְרַח שֶׁהוּא מְכוּוָן כְּנֶנֶד בֵּית קָדְשֵׁי הַקֳּדָשִׁים\hdot
לֹא יִכָּנֵס לְהַר הַבַּיִת לֹא בְמַקְלוֹ וְלֹא בְמַנְעָלוֹ וְלֹא בְפוּנְדָתוֹ וְלֹא
בְאָבָק שֶׁעַל רַגְלָיו\hdot
וְלֹא יַעֲשֶׂנּוּ קַפַּנְדַּרְיָא\hdot
וּרְקִיקָה מִקַּל וָחוֹמֶר\hdot
כָּל חוֹתְמֵי בְרָכוֹת שְׁהָיוּ בַמִּקְדָּשׁ הָיוּ אוֹמְרִים מִן הָעוֹלָם\hdot
מִשֶּׁקִּלְקְלוּ הָאֲפִיקוֹרוֹסִים וְאָֽמְרוּ אֵין עוֹלָם אֶלָּא אֶחָד\hdot
הִתְקִינוּ שֶׁיִּהְיוּ אוֹמְרִים מִן הָעוֹלָם וְעַד הָעוֹלָם\hdot
וְהִתְקִינוּ שֶׁיְּהֵא אָדָם שׁוֹאֵל אֶת שְׁלוֹם חֲבֵרוֹ בַּשֵּׁם\hdot
שֶׁנֶּאֱמַר וְהִנֵּה בֹעַז בָּא מִבֵּית לֶחֶם וַיֹּאמֶר לַקּוֹצְרִים יְיָ עִמָּכֶם וַיֹּאמְרוּ לוֹ יְבָרֶכְךָ יְיָ\hdot
וְאוֹמֵר יְיָ עִמְּךָ גִּבּוֹר הֶחָיִל\hdot
וְאוֹמֵר וְאַל תָּבוּז כִּי זָֽקְנָה אִמֶּךָ\hdot
וְאוֹמֵר עֵת לַעֲשׂוֹת לַיְיָ הֵפֵרוּ תּוֹרָתֶךָ\hdot
רִבִּי נָתָן אוֹמֵר הֵפֵרוּ תּוֹרָתֶךָ מִשּׁוּם עֵת לַעֲשׂוֹת לַיְיָ׃\selik}

