\tractatehead{מסכת סוטה}{sota}

\perek{הַמְּקַנֵּא}{לְאִשְׁתּוֹ\hdot
רִבִּי אֱלִיעֶזֶר אוֹמֵר מְקַנֵּא לָהּ עַל פִּי שְׁנַיִם\hdot
וּמַשְׁקָהּ  עַל פִּי עֵד אֶחָד\hdot
אוֹ עַל פִּי עַצְמוֹ\hdot
רִבִּי יְהוֹשֻׁעַ אוֹמֵר מְקַנֵּא לָהּ עַל פִּי שְׁנַיִם וּמַשְׁקָהּ עַל פִּי שְׁנַיִם׃}

\halacha{כֵּיצַד מְקַנֵּא לָהּ\hdot
אָמַר לָהּ בִּפְנֵי שְׁנַיִם\hdot
אַל תְּדַבְּרִי עִם אִישׁ פְּלוֹנִי\hdot
וְדִבְּרָה עִמּוֹ\hdot
עֲדַיִן הִיא מֻתֶּרֶת לְבֵיתָהּ\hdot
וּמֻתֶּרֶת לֶאֱכוֹל בַּתְּרוּמָה\hdot
נִכְנְסָה עִמּוֹ לְבֵית הַסֵּתֶר\hdot
וְשָׁהֲתָה עִמּוֹ כְּדֵי טֻמְאָה\hdot
אֲסוּרָה לְבֵיתָהּ וַאֲסוּרָה לֶאֱכוֹל בַּתְּרומָה\hdot
וְאִם מֵת חוֹלֶצֶת וְלֹא מִתְיַבֶּמֶת׃}

\halacha{וְאֵלּוּ אֲסוּרוֹת מִלֶּאֱכוֹל בַּתְּרוּמָה\hdot
הָאוֹמֶרֶת טְמֵאָה אֲנִי לָךְ\hdot
וְשֶׁבָּאוּ עֵדִים שֶׁהִיא טְמֵאָה\hdot
וְהָאוֹמֶרֶת אֲנִי שׁוֹתָה\hdot
וְשֶׁבַּעְלָהּ אֵינוֹ רוֹצֶה לְהַשְׁקוֹתָהּ\hdot
וְשֶׁבַּעְלָהּ בָּא עֲלֶיהָ בַּדֶּרֶךְ\hdot
כֵּיצַד עוֹשֶׂה לָהּ\hdot
מוֹלִיכָהּ לְבֵית דִּין שֶׁבְּאוֹתוֹ מָקוֹם\hdot
וּמוֹסְרִין לוֹ שְׁנֵי תַלְמִידֵי חֲכָמִים שֶׁמֶא יָבֹא עָלֶיהָ בַּדֶּרֶךְ\hdot
רִבִּי יְהוּדָה אוֹמֵר בַּעְלָהּ נֶאֱמָן עָלֶיהָ׃}
